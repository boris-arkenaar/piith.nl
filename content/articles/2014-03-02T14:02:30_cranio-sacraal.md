---
title: "Cranio Sacraal"
date: 2014-03-02T14:02:30Z
alias: /cranio-sacraal/
---
<img class="aligncenter size-large wp-image-680" alt="Cranio For You" src="https://res.cloudinary.com/piith/image/upload/2014/03/cranioforyou-746x165.jpg" width="746" height="165" />

Naast de ademhaling en hartslag bestaat op een dieper niveau in ons lichaam het ritme van het Cranio Sacrale systeem. Dit ritme is onafhankelijk van ademhaling en hartslag en is overal voelbaar als een zachte op- en neer- gaande beweging. Alles wat er met lichaam en geest gebeurt, wordt door dit systeem geregeld. Als de geest zich kromt, kromt het lichaam zich ook.
Ons lichaam heeft het natuurlijke vermogen om iets wat onaangenaam is niet te voelen. Het doet dat door een bepaald deel van het lichaam samen te trekken, te verkrampen. Dan wordt het ritme van de beweging onderbroken en ontstaat er een blokkade. We voelen dan het onaangename niet meer.

<!--more-->

Door contact te maken met het Cranio Sacrale ritme ontstaat een diepe vorm van ontspanning. Het lichaam wordt uitgenodigd de verkramping los te laten waardoor de blokkade opgeheven kan worden en het zelfhelend vermogen van het lichaam wordt gestimuleerd.

Cranio Sacraal werk is een manuele techniek (met de hand) die bestaat uit het luisteren, volgen en daar waar nodig is het stimuleren van het ritme.
Bij Cranio Sacraal Therapie worden niet de ziektesymptomen op zichzelf behandeld, maar vindt behandeling plaats van de ‘cliënt’. De behandelaar schenkt niet alleen aandacht aan de klachten , maar ook aan de mogelijke oorzaken ervan.
Door de subtiele aanraking is Cranio Sacraal werk vrij van pijn.

Voor sommigen mensen brengt Cranio een diepe verandering teweeg, die zich op allerlei vlakken in het leven kan uiten. Mensen gaan anders naar zichzelf en naar de wereld kijken. Dit proces is niet altijd gemakkelijk, maar verloopt wel op geheel natuurlijke wijze.
Alle informatie die nodig is om verder te komen, zit in je. De moeilijkheid is om hierbij te komen en de belangrijkste sleutels daartoe zijn tijd, geduld en bereidwilligheid.