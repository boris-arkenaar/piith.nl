---
title: "Extra Flow en Relax Yoga van Xtatic Movement"
date: 2023-09-08T14:11:45Z
alias: /extra-flow-en-relax-yoga-van-xtatic-movement/
---

**Dit najaar extra Xtatic Yoga!! Ik heb een gloednieuwe yoga les voor je op het rooster gezet bij Piith.**  
Dinsdagavond blijkt een favoriete avond te zijn voor de meeste Xtatic yogi’s dus v.a. oktober komt er een les van mij bij op **dinsdag om 18.45!** Hierdoor zal er ook weer vaker een plekje vrij zijn in de les om 20.00 uur. Kom nu een **gratis proefles** doen! Claim tijd voor jezelf, en begin jouw dinsdagavond of zaterdagochtend extra goed in de warme sferen van Piith.

## Yin Flow & Relax

![Ilse yoga](https://res.cloudinary.com/piith/image/upload/2023/09/ilse-yoga2.jpg#align=right) Laat de dag van je af glijden, ontlaad, ont-stress en breng je energie weer in harmonie met de nieuwe **Yin Flow & Relax op dinsdag om 18.45 uur**. De nadruk ligt meer op *Yin Yoga* maar de balans zou ontbreken zonder de kracht van *Yang Yoga* in de flow. Met Yin houdingen kom je in het bindweefsel en verbeter je mobiliteit. Je neemt in deze flow meer tijd om in de houdingen aan te komen, ruimte te maken en te rusten in aanwezigheid.

## Yang Flow & Relax

De yang lessen zijn actiever en sneller. Ik geef elke les een andere creatieve yoga choreografie en de nadruk ligt daarbij op flow, kracht, balans en bewustzijn. We brengen de energie van de Yang flow in balans met Yin Yoga. **Yang Flow én Relax** betekent dat er ook in deze actievere lessen ruim tijd is om af te remmen en te kalmeren. De vorm van de houding is ondergeschikt, het gaat om wat je voelt dat is de **functionele benadering** waarbij het doel van een pose leidend is.

## Makkelijk je lessen verzetten met de momoyoga app

![Ilse yoga](https://res.cloudinary.com/piith/image/upload/2023/09/ilse-yoga.jpg#align=right) Wist je dat je makkelijk voor lessen kunt in- en uitschrijven via mijn handige boekings-app van **Momoyoga**?! Aanmelden voor lessen is zo een fluitje van een cent! Verzet bijvoorbeeld je les op dinsdag naar de les op zaterdagochtend! Of wissel je vroege *Yin Flow* les in voor de latere les omdat je in de file staat. Met de app blijf je ook op de hoogte van mijn **rooster, de workshops, sessies en cursussen**.

## Coming soon: Yoga Nidra / ‘Deep rest’ sessies

De yoga nidra traditie inspireert de manier waarop ik begeleiding met mijn stem geef in mijn lessen. Binnenkort ga ik ook uitgebreide Yoga Nidra sessies en cursussen bij Piith geven. Yoga Nidra is een beoefening waarbij je in een liggende meditatie wordt begeleid. Het doel is om in een bewuste staat van ontspanning te komen waarbij je tussen waakzaamheid en slaap verkeerd. Nidra kan rust, heling, inzicht en bewustzijn brengen. Mail: [ilse@xtaticmovement.com](mailto:ilse@xtaticmovement.com) als je uitgenodigd wilt worden voor Yoga Nidra. Voor verder lezen en aanmelden ga naar mijn website: [Xtatic Movement](https://xtaticmovement.com/yoga/).

**Xtatic Yoga Rooster: Dinsdag 18.45-20.00: Yin Flow & Relax // 20.15- 21.45 Yang Flow & Relax**  
**Zaterdag: 9.15 – 10.45: Yang Flow & Relax // 11.00 -12.00: Yoga Nidra sessies en lessenseries**
