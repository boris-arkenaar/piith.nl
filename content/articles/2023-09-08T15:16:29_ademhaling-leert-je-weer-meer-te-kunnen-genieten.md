---
title: "Ademhaling leert je weer/meer te kunnen genieten"
date: 2023-09-08T15:16:29Z
alias: /ademhaling-leert-je-weer-meer-te-kunnen-genieten/
---

<img alt="Handen in de lucht in een veld met zonnebloemen en zeepbellen" srcset="https://res.cloudinary.com/piith/image/upload/f_auto,c_fill,w_745,h_494,q_auto/2023/09/esteriek.jpg#dimensions=large-landscape&amp;align=right 1x, https://res.cloudinary.com/piith/image/upload/f_auto,c_fill,w_745,h_494,q_auto/2023/09/esteriek.jpg#dimensions=large-landscape&amp;align=right 2x" src="https://res.cloudinary.com/piith/image/upload/f_auto,c_fill,w_745,h_494,q_auto/2023/09/esteriek.jpg#dimensions=large-landscape&amp;align=right" width="745" height="494" decoding="async" data-nimg="1" loading="lazy" style="color:transparent">

*"3 sessies verbonden ademhaling hebben me meer opgeleverd dan anderhalf jaar therapie!"* zei één van mijn cliënten laatst. Eindelijk is ze weer in staat om wat te voelen. Eindelijk gaat ze er niet direct van weg, zoals ze zo gewend is om te doen. Want al jaren lang nemen haar gedachten het altijd over van haar gevoel. Eigenlijk al zo lang ze zich kan herinneren. Daardoor is in de loop der jaren het contact met haar gevoel steeds meer verslechterd. Met als gevolg: niet meer voelen. En nu merkt ze dat ze dat mist.

Als je jezelf aanleert om niet meer te voelen, dan is dat heel prettig aan de ene kant want je hoeft al je boosheid, pijn en verdriet niet te voelen, maar aan de andere kant kun je de positieve emoties ook niet meer voelen. Helaas kun je niet alleen bepaalde emoties onderdrukken. Want als je niet meer voelt, dan zijn dat alle emoties van het spectrum. Dus ook blijdschap, spontaniteit, vrolijkheid, liefde, zachtheid en ga zo maar door. Je bent eigenlijk een wandelend hoofd geworden, die alleen nog alles kan beredeneren. Met als bijkomend effect dat je niet meer geniet. Als je dat jarenlang volhoudt, kun je zelfs in een depressie belanden. 

Genieten doe je met je zintuigen en met je gevoel, niet met je hoofd. We kunnen genieten van lekker eten en drinken, van iets moois zoals een uitzicht in de natuur of een prachtig kunstwerk, een mooi muziekstuk wat je raakt of juist een heerlijke stilte. We kunnen genieten van het gevoel van vertederd zijn wat bij ons opgeroepen wordt door bijvoorbeeld te kijken naar een kind of een jong dier of naar de persoon waar je van houdt. We kunnen genieten van aanraking, intimiteit, warmte, de zon op je huid of juist een koel briesje. De enige voorwaarde voor genieten is kunnen voelen en in verbinding zijn met je zintuigen. En als je dat kwijt bent geraakt, dan kun je het gelukkig ook weer terugvinden.

Een manier om weer te leren meer te genieten is om te verbinden met je ademhaling. Ademen betekent voelen. Niet voelen staat gelijk aan beperkt ademen (meestal is dat een hoge, korte en snelle borstademhaling). Een techniek die heel goed werkt om voorbij het denken te gaan en je direct met je gevoel te verbinden, is de verbonden ademhaling. Hierbij ga je liggend op een mat met je ogen gesloten diep ademhalen en begeleid ik je bij de juiste ademtechniek. Daarbij maak ik gebruik van drukpunten, zoals bijvoorbeeld rond het middenrif, onze belangrijkste ademhalingsspier. Het middenrif wordt ook wel de angstgordel of het controlepunt genoemd. Veel mensen die de neiging hebben hun gevoel altijd te willen beheersen/controleren/inhouden hebben veel spanning rond het middenrif. Dat beperkt een volledige vrije ademhaling. Door hier mee te gaan werken d.m.v. de verbonden ademhaling, kun je de spanning stukje bij beetje loslaten en daarmee en vrijere ademhaling en meer contact met je gevoel bereiken. Waardoor je ook weer meer de fijne gevoelens kunt ervaren en kunt genieten van alle mooie momenten.

Wil je meer weten of een afspraak maken voor een verbonden ademhaling sessie? Kijk dan op [www.ikbruis.nl](https://ikbruis.nl).
