---
title: "Helen van de Moederlijn"
date: 2018-12-17T16:39:48Z
alias: /verzacht-je-vrouwelijkheid-versterk-je-band-met-je-voormoeders/
---
<!-- wp:paragraph -->
<p><em>Verzacht je vrouwelijkheid, versterk je band met je voormoeders.</em></p>
<!-- /wp:paragraph -->

<!-- wp:paragraph -->
<p>Als je verbinding hebt met je wortels, kun je jezelf soepeler ontvouwen. Deze dag doen we opstellingen waarin je contact legt met de wijsheid, kracht en zachtheid van de vrouwen die je voorgingen. Zo herstel jij jouw bedding in het vrouwelijke.<br /></p>
<!-- /wp:paragraph -->

<!-- wp:paragraph -->
<p>Voel jij je niet goed genoeg, terwijl je verschrikkelijk je best doet? Hou je constant alle ballen in de lucht en ben je moe, omdat je eigenlijk nooit echt kunt uitrusten? Waarschijnlijk heb jij, net als veel vrouwen, geleerd om sterker te zijn en je groter voor te doen dan je werkelijk bent. Je kunt heel goed zorgen voor anderen, maar minder goed voor jezelf. <br /></p>
<!-- /wp:paragraph -->

<!-- wp:paragraph -->
<p>Wat er wel en niet was in de relatie met je moeder, vertaalt zich later in je relatie met je kinderen, je partner en de wereld om je heen. Als je moeder jouw grenzen niet respecteerde, onmogelijke zaken van je verwachtte of emotioneel niet aanwezig of onbetrouwbaar was, dan heeft dat gevolgen voor de rest van je leven. Je mist bijvoorbeeld het vermogen om grenzen aan te geven, richt je je voortdurend op (de emoties van) anderen, je hebt enorm veel last van zelfkritiek of je weet eigenlijk niet zo goed wat je zelf wilt of wat je precies nodig hebt.<br /></p>
<!-- /wp:paragraph -->

<!-- wp:paragraph -->
<p>Doordat je je (net als veel vrouwen) niet van je moeder kreeg wat je nodig had, kom jij als vrouw niet volledig tot je recht. Je kunt niet putten uit de grote krachtbron van het vrouwelijke. Je draagt de onverwerkte trauma’s en verliezen van je moeder, je oma en verdere voormoeders mee in jouw rugzak. Je gaat voor anderen zorgen, zonder dat er ooit goed voor jou is gezorgd.<br /></p>
<!-- /wp:paragraph -->

<!-- wp:paragraph -->
<p>Tijdens deze dag zet jij stappen om je eigen basis te ervaren. Je maakt op energetisch niveau contact met je voormoeders. Als jij je weer verbonden voelt met waar je vandaan komt, kun je van daaruit als de bijzondere vrouw die jij bent op een zachte en ontspannen manier vorm geven aan je eigen leven.<br /></p>
<!-- /wp:paragraph -->

<!-- wp:paragraph -->
<p>Het maakt voor het volgen van deze workshop niet uit of je prima met je moeder door een deur kan, jij je moeder niet meer ziet, of dat ze al ze dood is.<br /></p>
<!-- /wp:paragraph -->

<!-- wp:paragraph -->
<p>We werken met familieopstellingen en het delen van ervaringen.<br /></p>
<!-- /wp:paragraph -->

<!-- wp:paragraph -->
<p>Het is een intensieve dag, daarom hebben we de zaterdag gekozen. Zorg ervoor dat je de avond tijd voor jezelf kunt nemen en maak de volgende dag een lange wandeling in het bos of langs het strand.</p>
<!-- /wp:paragraph -->

<!-- wp:paragraph -->
<p>De dag wordt gegeven door Caroline Franssen, ruim twintig jaar coach en trainer. Zij is gespecialiseerd in vrouwen, relaties en familieopstellingen.<br /></p>
<!-- /wp:paragraph -->

<!-- wp:paragraph -->
<p>Praktisch:<br />Zaterdag 16 maart van 10.00- 16.30 uur (inloop vanaf 9.45 uur).<br />Prijs voor de dag: €125,00 inclusief btw, inclusief eenvoudige lunch en inclusief het boek Eerste Hulp Bij Relatieongelukken.<br /><a href="https://www.e-act.nl/cart/do/add?a=124&amp;p=43113">Meld je direct aan</a></p>
<!-- /wp:paragraph -->

<!-- wp:image {"id":2188} -->
<figure class="wp-block-image"><img src="https://res.cloudinary.com/piith/image/upload/2018/12/20.-Vrouw-en-delen-van-haar-seksualiteit-746x498.jpg" alt="" class="wp-image-2188"/></figure>
<!-- /wp:image -->