---
title: "Via Luna"
date: 2020-04-05T15:41:10Z
alias: /via-luna/
---
<!-- wp:paragraph -->
<p><em>Nieuw</em>:<br />Al tijden lag het te broeden, tijdens de C-situatie werd het geboren, en nu is het moment om naar buiten te komen.</p>
<!-- /wp:paragraph -->

<!-- wp:paragraph -->
<p>Wat houdt Via Luna in?</p>
<!-- /wp:paragraph -->

<!-- wp:list -->
<ul><li>Shiatsu op afstand</li><li>De Lunawalk</li><li>Het Lunatikje</li></ul>
<!-- /wp:list -->

<!-- wp:image {"id":2672} -->
<figure class="wp-block-image"><img src="https://res.cloudinary.com/piith/image/upload/2020/04/IMG_20191227_093005-1-746x420.jpg" alt="bospad" class="wp-image-2672"/></figure>
<!-- /wp:image -->

<!-- wp:heading -->
<h2>Shiatsu op afstand</h2>
<!-- /wp:heading -->

<!-- wp:paragraph -->
<p>Je kunt ook zeggen: energie op afstand, heling op afstand, bezinning op afstand, schoonmaak op afstand, kortom Luna op afstand.</p>
<!-- /wp:paragraph -->

<!-- wp:paragraph -->
<p>Drie weken lang heb ik dit gratis aangeboden en het was een groot succes! Gemiddeld deden er dagelijks ruim 12 mensen mee. En evenzoveel mensen hadden er baat bij.</p>
<!-- /wp:paragraph -->

<!-- wp:paragraph -->
<p>Vanaf nu is er een kleine vergoeding aan verbonden.<br />Lees hieronder verder. </p>
<!-- /wp:paragraph -->

<!-- wp:paragraph -->
<p><strong>Shiatsu op afstand, kan dat?</strong><br />Ja dat kan! Ik heb het vaker gedaan. Iedereen kent het gevoel van in een andere wereld te zijn als je een boek leest, of terugdeinzen van afgrijzen als je iets engs op je beeldscherm ziet. De mind is tot veel in staat. Het vraagt wel enige lenigheid van geest.<br /><strong>Iedereen tegelijk? Huh, kan dat ook?</strong><br />Ja zeker. Denk aan het zingen in een koor. En zoals nu: iedereen in de ban van een virus. Niet te vergeten de kracht van groepsmeditatie.<br /><strong>Is dat niet weird?</strong><br />Nou en of dat weird is! Maar durf het gedachtenexperiment eens aan te gaan in deze rare tijden waarin toch al alles op zijn kop staat. In het slechtste geval heb je een ontspannen half uur voor jezelf gehad.<br /><strong>Hoe dan?</strong><br />Je gaat op de afgesproken tijd een half uurtje comfortabel liggen. Buik, rug, zij, maakt niet uit. Zitten mag ook. Zorg dat je niet gestoord kunt worden, je het warm genoeg hebt en geef je over. Stem af op jezelf, zak lekker in je lijf. Ik tune in op iedereen die zich heeft opgegeven, en jij krijgt wat je op dat moment nodig hebt. Omdat ik gelijktijdig voor en achterkant, zijkanten en boven en onder kan "doen", duurt zo'n behandeling op afstand maar een half uur. In tegenstelling tot een behandeling in real life, die duurt ruim een uur. Heb je al eens zo'n "echte" Shiatsu bij mij op de futon gehad, dan weet je ongeveer wat je te wachten staat. Hoewel op afstand natuurlijk toch een beetje anders is, zijn de effecten hetzelfde. Is het nieuw voor je, ga deze bijzondere ervaring aan.<br /><strong>Waarom zou je dit doen?</strong><br />Met een Shiatsu schud ik je op, breng ik de energie aan het stromen en kom jij terug lekker in je vel. Je wordt kalm, vervuld van wie jij bent en wat je te doen staat. De vraag is dus eerder: waarom zou je het niét doen.<br /><strong>En dan?</strong><br />Na afloop neem je nog even de tijd voor jezelf, je drinkt een glas water of een kop thee en voelt wat het met je doet. Je kunt een loom soort moeheid ervaren, oude pijnen kunnen tijdelijk opspelen, laat het maar gebeuren.<br /><strong>Wanneer?</strong><br />Elke dag om 8 uur in de ochtend en 8 uur in de avond.<br />Op verzoek andere tijdstippen en je mag een thema vragen. <br />Geef je op en ik neem je mee. <br /><strong>Wat kost dat?</strong><br />Bijdrage naar eigen keuze of draagkracht, waarbij de richtlijn per persoon is: €5 voor een dag, €25 voor een hele week, €75 voor een hele maand. Meer of minder mag dus ook en ik maak geen onderscheid.<br /><strong>Wat moet je doen?</strong><br />Geef de door jou gewenste dag, week of maand door via whatsapp of sms 06-29141718, vermeld je naam of namen (moeder, zus, buurman, vriend mogen ook meedoen) en maak je bijdrage over naar NL64RABO 0155684388 tnv LA Westerik.</p>
<!-- /wp:paragraph -->

<!-- wp:heading -->
<h2>De Lunawalk</h2>
<!-- /wp:heading -->

<!-- wp:paragraph -->
<p>Een natuurwandeling met afstand, op afspraak, één à anderhalf uur. Jij samen met Luna.<br />Vergezeld van een goed gesprek, luchtig gesprek of in stilte.<br />Onderweg een zonnegroet, wat oefeningen of even uitrusten op een bankje. Precies zoals jij het graag wilt.<br />Bijdrage ook hier weer naar eigen keuze of draagkracht waarbij de richtlijn is €25 per wandeling.<br />Luna is het makkelijkst bereikbaar via whatsapp 06-29141718, maar bellen of mailen kan ook: <a href="mailto:info@piith.nl">info@piith.nl</a>.</p>
<!-- /wp:paragraph -->

<!-- wp:heading -->
<h2>Het Lunatikje</h2>
<!-- /wp:heading -->

<!-- wp:paragraph -->
<p>De dagelijkse update, quote, intentie, gedachte.<br />Straks kan je je hierop abonneren. Dit is nog in ontwikkeling.</p>
<!-- /wp:paragraph -->