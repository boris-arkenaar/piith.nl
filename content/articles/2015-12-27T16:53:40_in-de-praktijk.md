---
title: "In de praktijk"
date: 2015-12-27T16:53:40Z
alias: /in-de-praktijk/
---
<img class="aligncenter size-large wp-image-1298" src="https://res.cloudinary.com/piith/image/upload/2015/12/Knuffelbeesten-746x404.jpg" alt="Knuffelbeesten" width="746" height="404" />

Heb jij ook wel eens het gevoel dat je elke keer weer dezelfde dingen ‘fout doet’, in dezelfde valkuil trapt? Je hebt cursussen gevolgd, boeken gelezen maar waarom gaat het dan niet zoals jij het wilt?

Kom het ervaren bij een bijeenkomst ‘In de Praktijk’.

Met behulp van de andere groepsleden zet je jouw situatie neer, wissel je van rol en kan je op afstand naar jouw situatie kijken. Bewust worden van jouw gedrag, jouw gedachten en gevoelens op het moment zelf helpt je om je een volgende keer te herinneren, letterlijk en fysiek, hoe het was.

Niet om nooit meer een valkuil te hebben, wel om er niet meer volledig in te stappen!

Psychodrama maakt gebruik van een aantal technieken, dubbelen, rolwissel en spiegelen.  Als we in de groep werken kan je de groepsleden vragen om mee te spelen in jouw drama. Je kunt met de ander van rol wisselen en zo vanuit de ander naar jezelf en de situatie kijken. Je kunt de groepsleden ook vragen te spiegelen zodat je op afstand de hele situatie kan overzien. Op deze manier kan jouw probleem van verschillende kanten worden belicht en krijg jij inzicht.

In elke groepsbijeenkomst staat er een thema centraal, bijvoorbeeld de opvoeding, stress op het werk, keuzes maken, solliciteren, enzovoorts. We werken met de vragen die komen vanuit de groep.

In de Praktijk: vrijdagavond van 19.30-22.00u
Data tot zomer 2016: 15 januari, 26 februari, 18 maart, 15 april, 27 mei en 24 juni.
Deelnemers 5-8 personen

Inschrijven kan per keer, investering losse bijeenkomst € 30
Betaal je in één keer voor 6 bijeenkomsten dan krijg je korting en wordt het € 150

De eerstvolgende bijeenkomst is op <strong>vrijdag 15 januari, 19.30-22.00u</strong>.
Thema: Opvoeding

Aanmelden via <a href="mailto:info@spelend-verbinden.nl">info@spelend-verbinden.nl</a> of Karin Brunt 06-29165460