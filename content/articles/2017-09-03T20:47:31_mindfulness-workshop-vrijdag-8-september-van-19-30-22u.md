---
title: "Mindfulness workshop, vrijdag 8 september van 19.30-22u"
date: 2017-09-03T20:47:31Z
alias: /mindfulness-workshop-vrijdag-8-september-van-19-30-22u/
---
<img src="https://res.cloudinary.com/piith/image/upload/2017/09/foto-Karin-171x180.jpg" alt="Mindfulness" width="171" height="180" class="alignright size-medium wp-image-1859" />Het is leuk om te zien dat Bussum weer langzaam vol stroomt, in het dorp zie ik groepjes lachende mensen, jong en oud, die vakantie verhalen uitwisselen. De rust en ontspanning nog zichtbaar op hun gezichten. Geen haast, relaxt.

Barst dan zo alles weer los, werk, school, afspraken, vergaderingen, opleidingen...
Hoe houden we die rust dan vast?

Dat kan natuurlijk op verschillende manieren.
Wij zijn hier bij Piith alweer begonnen met de stilte meditaties.
Elke maandag en donderdagochtend in stilte, met elkaar beginnen, een ijkmoment in de week.

'<em>Als ik in de groep mediteer heerst er een rust, daar kan ik de hele week op teren</em>' Ik citeer een van de aanwezigen.

Maar één keer per maand een losse mindfulness workshop volgen kan ook. 
In deze workshop nemen we de tijd om echt tot rust te komen, het bewustzijn te vergroten door alle prikkels gewaar te zijn, te benoemen om je er vervolgens niet door mee te laten slepen.

Deze keer bied ik verschillende korte en langere begeleide meditaties aan en oefenen we met hoe jezelf in stilte kunt mediteren.

Van harte welkom!

<strong>Wat</strong>: interactieve mindfulness workshop, vrijdag 8 september vanaf 19.30u 

<strong>Waar</strong>: Praktijk Piith, Laarderweg 65, Bussum
 
<strong>Praktisch</strong>: we oefenen met verschillende manieren van mediteren, zodat je deze thuis kunt beoefenen en of bij de 2-wekelijkse stilte meditatie
de ingesproken meditaties(mp4)  krijg je na die avond toegestuurd
 
<strong>Voor wie</strong>: voor iedereen die een moment van rust en stilte wilt inbouwen, voor alle ingewijden en beginnelingen op het gebied van mindfulness en meditaties
 
<strong>Kosten en inschrijving: € 30</strong>, inschrijven voor woensdag 6 september via info@karinbrunt.nl
 
<strong>Mindfulness</strong>:
Elke keer een nieuwe invalshoek, en ook elke keer weer hetzelfde: met aandacht zijn in het hier-en-nu. Wat dat jou oplevert?! Stilte, stilte in je hoofd, rust, ontspanning, verdieping, voldoening en tevredenheid. 
 
Er zijn meerdere workshops per jaar, deze zijn los te volgen € 30 per keer, (€ 20 als we de natuur ingaan) maar je kunt ook kiezen voor een strippenkaart.
Wil je meer weten over de workshops en de data voor komend seizoen kijk dan op de website: http://www.karinbrunt.nl/mindfulness-workshop
 
Ik verwelkom je graag op vrijdag 8 september  
 
Hartelijke groet,
Karin
 
 
<strong>Let op</strong>: elke maandag en donderdagochtend van 8.45-9.15u ben je van harte welkom in Praktijk Piith voor de stilte meditatie, de toegang is gratis. De deur gaat open vanaf 8.35u.

Ben je (nog) niet bekend met - in stilte- mediteren dan adviseer ik je eerst te beginnen met een mindfulness workshop.