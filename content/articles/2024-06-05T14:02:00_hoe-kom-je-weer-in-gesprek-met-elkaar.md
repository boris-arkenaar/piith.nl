---
title: "Hoe kom je weer in gesprek met elkaar?"
date: 2024-06-05T14:02:00
alias: /hoe-kom-je-weer-in-gesprek-met-elkaar/
---

## Leer hoe je een verbindende dialoog kunt voeren bij conflicten

We leven in een tijd waarin veel mensen ruzies en conflicten hebben door de maatschappelijke en politieke crises.

Tijdens Corona zijn in veel relaties, families en vriendenkringen heftige discussies losgebarsten en veel contacten zijn toen onder druk komen te staan of zelfs verbroken. De wonden zijn nog niet allemaal geheeld.

En na Corona gingen we over in de volgende crises die ook felle discussies teweegbrengen. Immigratie, verkiezingen, klimaat, stikstof, woke, Oekraïne, Israël, etc.

Ik ben door de felle discussies in mijn eigen leven gaan nadenken hoe ik daar anders mee om kan gaan, zodat ik mijn relaties niet op het spel zet als we het niet met elkaar eens zijn.

![André Jansen](https://res.cloudinary.com/piith/image/upload/2024/06/Screenshot_2024-06-05_at_14.06.43#dimensions=medium-portrait&align=right)

Met mijn ervaring als coach, therapeut en trainer heb ik veel mensen begeleid bij allerhande emotionele en psychische uitdagingen, onder andere relatietherapie. Met technieken uit de mindfulness en geweldloze communicatie heb ik al honderden mensen geleerd hoe ze met een dialoog in verbinding kunnen blijven als ze het inhoudelijk oneens zijn. Of hoe ze verstoorde relaties weer kunnen herstellen.

**Drie dingen zijn hierbij essentieel:**

1. Je leert hoe je zelf je eigen emoties kunt hanteren zodat je zelf van binnen rustig blijft als de ander boos, angstig of verdrietig wordt.
2. Je leert hoe je een gesprek kunt leiden zodat je met elkaar op zoek gaat naar hetgeen jullie allebei willen, in plaats van de focus te richten op het verschil van mening.
3. Je leert hoe je door het stellen van vragen de ander kunt laten verzachten zodat er weer ruimte komt voor verbinding en harmonie. 

Ik heb een nieuwe cursusdag ontwikkeld waarin je met een kleine groep van maximaal 6 deelnemers deze drie dingen kunt leren. In een veilige setting kun je je persoonlijke situatie vertellen en leer je de theorie en oefen je met de technieken. Na de cursus ga je met een buddy uit de groep dit nog een tijdje oefenen totdat je het onder de knie hebt. Pas daarna ga je het toepassen in je eigen situatie; in je relatie, familie of vriendenkring.

Op deze manier leer je de technieken op een veilige en verantwoorde manier. En kun je met zelfvertrouwen en voldoende ervaring gaan toepassen wat je geleerd hebt.

De cursus gaat € 95,- kosten, maar voor de try-out betaal je slechts €50,-.

Stuur me een email als je interesse hebt in de try out van deze cursus. Ik bel je dan om te bespreken wat je wensen zijn zodat ik kan inschatten of deze cursus iets voor je is. Samen met de andere deelnemers kiezen we een passende datum. 

Of kijk op [mijn website](https://andrejansen.org) voor meer informatie

Ik hoop je binnenkort te ontmoeten!

Met vriendelijke groet,

André Jansen 

[jansen_andreas@hotmail.com](mailto:jansen_andreas@hotmail.com)
