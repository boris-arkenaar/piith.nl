---
title: "Jij bent je eigen held"
date: 2020-08-17T13:22:05Z
alias: /jij-bent-je-eigen-held/
---
<!-- wp:image {"id":2692,"align":"right","width":225,"height":400} -->
<div class="wp-block-image"><figure class="alignright is-resized"><img src="https://res.cloudinary.com/piith/image/upload/2020/08/bank-e1597663202473-450x800.jpg" alt="Bank" class="wp-image-2692" width="225" height="400"/></figure></div>
<!-- /wp:image -->

<!-- wp:paragraph -->
<p>Wat 
er nu gebeurt op het wereldtoneel kun je allerlei namen geven. Van 
slechte B-film via drama, crisis en complot tot apocalyps en de grote 
shift. Het maakt niet uit. Onze toekomst staat op het spel en de wereld 
balt haar vuist. We moeten als mensheid hiermee dealen hoe dan ook. En 
nu gaat het erom hoe jij je daar doorheen manoeuvreert.&nbsp;<br />Laat je het 
gebeuren, ga je in verzet, voel je je veilig, ben je betrouwbaar, 
zorgzaam, kijk je liever weg, verschuil je je in je eigen roze bubbel, 
verdiep je je, vergroot je je wijsheid of ben je goedgelovig en 
volgzaam? Ben je een rebel of geef je je over? Schiet je in de paniek, 
ga je bij de pakken neer zitten of boor je nieuwe bronnen aan?&nbsp;<br />Denk 
je dat "ze" het overnemen of vertrouw je erop dat "ze" het wel weten? 
Geef je anderen de schuld? Roei je met de riemen die je hebt? Durf je 
kleur te bekennen en kleur je dan binnen of buiten de lijntjes?&nbsp;</p>
<!-- /wp:paragraph -->

<!-- wp:paragraph -->
<p>Alles
 is goed en alle soorten mensen zijn nodig, maar om niet te ontsporen 
kijk je naar wat jij nu voor jezelf kan doen. Je hebt daarin altijd een 
keuze.&nbsp;</p>
<!-- /wp:paragraph -->

<!-- wp:paragraph -->
<p>Kies je ervoor om slachtoffer te zijn van de situatie zoals die nu is?<br />Laat jij je klein krijgen, geef jij jouw gezondheid uit handen, maak jij anderen verantwoordelijk voor hoe het met jou gaat?<br />Laat je dat gebeuren?</p>
<!-- /wp:paragraph -->

<!-- wp:paragraph -->
<p>Of  ben je de held van je eigen leven? Jij bent verantwoordelijk voor hoe jij erin staat, ermee omgaat. Jij bent de bezitter van jouw leven. Eigen je dat toe!</p>
<!-- /wp:paragraph -->

<!-- wp:more -->
<!--more-->
<!-- /wp:more -->

<!-- wp:paragraph -->
<p>Vanuit  mijn Shiatsu-professie en met mijn kennis van de 5 elementen adviseer  ik – altijd al maar vooral nu – heel goed voor jezelf te zorgen.<br />De 5  elementen vormen een cyclus van seizoenen en gaan over meridianen,  orgaanstelsels, karakterstructuren, fysieke kenmerken en nog een  heleboel dingen meer, die elkaar beïnvloeden en nodig hebben.<br />Ik begin bij het element WATER omdat de "toestand in de wereld" daar begon (althans zichtbaar werd voor de meesten):</p>
<!-- /wp:paragraph -->

<!-- wp:paragraph -->
<p>1)  We waren noodgedwongen iets langer dan gebruikelijk in WATER (= de  winter) blijven hangen, wat op zich geen kwaad kan voor onze  jacht-en-jaag maatschappij. Even iets meer rust. Maar depressie ligt op  de loer.<br />Wat te doen om dit element goed te verzorgen? Zorg  voor ontspanning, zelfreflectie en tijd voor verdieping. Praat niemand  een schuldgevoel aan. Brei een warme trui, lees een goed boek en ga op  tijd naar bed. Neem regelmatig een koude douche. Reserveer tijd voor jou  alleen. Houd vol. Mediteer zodat je batterijen kunnen opladen en je met  hernieuwde energie en vol goede moed kunt opstaan in heel jouw  oorspronkelijkheid en er een tolerante lente mag zijn.<br />Luister  je niet naar je diepste zelf dan verzuip je in angst en uitputting. Dan  val je in een bodemloze put, breekt je eigenwaarde en volgt er een  krachteloze lente.&nbsp;</p>
<!-- /wp:paragraph -->

<!-- wp:paragraph -->
<p>2) Vervolgens werd HOUT (= de lente) flink  belemmerd want groei en creatie zaten er niet in. Daardoor kon zich woede ontwikkelen, wat je dan ook overal ziet uitbarsten, denk maar aan hoe sommige optredens verlopen en hoe mensen elkaar bejegenen. <br />Wat te doen? Ontplooi je, maak het kind in je  wakker, geef je ziel de ruimte, wees creatief, maak plannen, ontdek  nieuwe dingen, durf keuzes te maken. Ga naar buiten, leun tegen een boom  en laat de wind fris door je haren wapperen. Groei, beweeg en doe  krachttraining, zodat je veerkrachtig bent en blijft en de zomer  liefdevol kan zijn. <br />Als je die speelsheid uit het oog verliest, dan raak je verstrikt in onbuigzaamheid, verveling, irritatie en boosheid.  Dan breekt het jonge frisse groen in de knop waardoor een armoedige  zomer niet tot bloei kan komen.</p>
<!-- /wp:paragraph -->

<!-- wp:paragraph -->
<p>3) Nu in VUUR (= de zomer) mogen 
er geen feesten en evenementen en dat het leven leuk is wordt in de kiem
 gesmoord. Oppervlakkigheid en haat krijgen daardoor een kans.&nbsp;<br />Wat
 te doen? Vier het leven zo uitbundig als je kunt, reik elkaar de hand. 
Zoek de zon, verbinding met anderen en lach, zing, dans, heb lief, wees 
blij, deel complimenten uit. Laat je licht schijnen. Luister naar je 
hart dat overstroomt van passie en inspiratie en een gulle nazomer 
aanwakkert.<br />Spreek je je niet uit dan laaien hysterie en 
wreedheid hoog op. Deksels blijven niet langer op beerputten en trauma 
knalt eruit. De hitte verschroeit je meedogenloos tot gefragmenteerde 
deeltjes, zodat een piekerende nazomer nog verder wegzakt in drijfzand.&nbsp;</p>
<!-- /wp:paragraph -->

<!-- wp:paragraph -->
<p>4)
 Dit alles is niet goed voor de voeding van AARDE (= de nazomer). Bodem 
onder onze voeten brokkelt af, vertrouwen en veiligheid kwijnen weg.&nbsp;<br />Wat
 te doen? Maak je huis gezellig, gun jezelf wat en zorg goed voor je 
kinderen. Transformeer je schaduw, geniet van voeding die de aarde je 
biedt, loop buiten eens op blote voeten. Wees zacht, vriendelijk en 
geduldig, geef alles een plek, voel je gedragen, informeer je en laaf je
 aan liefde, natuur, kunst, muziek, zodat je basis stevig en betrouwbaar
 is en er een zelfverzekerde herfst mag volgen.&nbsp;<br />Als je niet oogst 
verzand je in onrust, leegte, cynisme en zorgen. Dan wordt je woning 
onherbergzaam en wiebelig zodat er in een magere herfst totale chaos 
uitbarst.&nbsp;</p>
<!-- /wp:paragraph -->

<!-- wp:paragraph -->
<p>5) Dat zal weer zijn beslag hebben op METAAL (= de herfst). Eerlijkheid en enthousiasme zijn ver te zoeken.&nbsp;<br />Wat
 te doen? Ruimte in je lichaam geeft openheid in je mind. Houd de 
communicatie tussen binnen en buiten gestroomlijnd, haal vrijelijk adem,
 benut je zintuigen. Stretch en werk bewust aan je lichaam als de tempel
 van je ziel, zit lekker in je vel en voel je grenzen. Boek een&nbsp;massage.
 Uit en deel je emoties, durf hulp te vragen, wees niet te streng voor 
jezelf en ruim weg die rotzooi, zodat je in balans blijft en je een 
mooie voedingsbodem voor een vruchtbare winter hebt.<br />Raak je 
structuur en overzicht kwijt dan glijd je af naar verwarring, 
nervositeit, onrecht, verstikking, controledwang en kilte. Dan zijn we 
niet meer in contact met onszelf en elkaar, worden we onverdraagzaam en 
volgt er een rottende en depressieve nieuwe winter.</p>
<!-- /wp:paragraph -->

<!-- wp:paragraph -->
<p>En dan ben je weer bij WATER.</p>
<!-- /wp:paragraph -->

<!-- wp:paragraph -->
<p>Zorg  ervoor dat al deze energie vrijelijk kan blijven stromen en alle  elementen evenveel aandacht krijgen zodat je gezond en gebalanceerd  blijft en opgewassen tegen stormen.<br />Dit is een voedende cyclus en als  er een element uit evenwicht is heeft dat zijn weerslag op alle andere,  door achteruit te trappen, leeg te zuigen of te bemoeien en te  overheersen. Waardoor dan weer blokkades en ziektes kunnen ontstaan.<br />Deze cyclus is toepasbaar op individueel niveau en op wereldniveau en de  golfbeweging loopt per seizoen maar ook per moment van de dag, leeftijd,  ontwikkelingsfase van wat voor proces dan ook.</p>
<!-- /wp:paragraph -->

<!-- wp:paragraph -->
<p>Het is niet 
makkelijk, maar als je het spel door hebt ook niet vreselijk moeilijk, 
juist fijn en steunend. Zorgen voor jezelf is het enige en tevens het 
belangrijkste dat jij doen kunt.&nbsp;</p>
<!-- /wp:paragraph -->

<!-- wp:paragraph -->
<p>Ik kan hier nog honderduit over praten en schrijven (en dat ga ik misschien ook wel doen).<br />Wil je hierbij hulp, dan ben je van harte welkom!</p>
<!-- /wp:paragraph -->

<!-- wp:paragraph -->
<p>Ik wens iedereen een zorgeloze zomer!</p>
<!-- /wp:paragraph -->

<!-- wp:paragraph -->
<p>Luna Westerik.</p>
<!-- /wp:paragraph -->