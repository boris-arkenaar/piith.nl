---
title: "We verwelkomen twee nieuwe Piithers"
date: 2016-09-07T17:46:23Z
alias: /we-verwelkomen-twee-nieuwe-piithers/
---
<h2><a href="/wie-doet-wat/annemieke-terbijhe">Annemieke Terbijhe</a></h2>

Welkom bij Anne's Body and Mind coaching.

<img src="https://res.cloudinary.com/piith/image/upload/2013/02/foto-139x180.jpg" alt="Annemieke Terbijhe" width="139" height="180" class="alignleft size-medium wp-image-1440" />Ik heet Annemieke en werk sinds kort bij Piith als (sport)masseur en lifecoach.

Wat kan ik voor jou betekenen?

Heb je fysieke klachten dan kan je bij mij terecht voor een gerichte en probleemoplossende massage. Maar ook voor een ontspanningsmassage ben je bij mij aan het juiste adres. In 45 minuten help ik jou om je lichaam en geest te ontspannen.
Daarnaast ben ik in staat om te tapen en bandageren ten behoeve van sport of werk. Waarbij zwakkere spieren of gewrichten de nodige ondersteuning krijgen en blessures beter voorkomen kunnen  worden. Dit geldt voor sporters als ook voor mensen met chronische fysieke klachten.

Soms zit je psychisch even minder lekker in je vel en heb je behoefte aan een luisterend oor, aan een goed gesprek. Of loop je tegen zaken aan die je hoofd bezig houden waardoor je je gespannen voelt. Kom dan gerust bij mij binnen. Ik wil je helpen om je psychisch en emotioneel ontspannen te laten zijn. Samen zullen we het pad bewandelen naar innerlijke rust.

Wil je meer weten? Bel 06 - 42 61 22 27.
Dan kunnen we samen kijken wat ik voor jou kan doen.

Met een hartelijke groet, Annemieke
Anne's body and mind coaching.

<h2><a href="/wie-doet-wat/mehdi-tajeddin">Mehdi Tajeddin</a></h2>

Acupuncturist en massagetherapeut, eigenaar van <a href="http://www.ziyu.nl">Ziyu</a> Natuurgeneekunde praktijk, docent en oprichter van Ziyuli Academie voor oosterse en westerse massage.

<img src="https://res.cloudinary.com/piith/image/upload/2016/09/Mehdi-200x180.jpg" alt="Mehdi Tajeddin" width="200" height="180" class="alignleft size-medium wp-image-1456" />Geboren en getogen in Iran, leerde ik al op jonge leeftijd masseren om pijn te verlichten, steun te geven of te laten ontspannen.
Dat hoort bij onze cultuur. Mijn interesse in biologie en anatomie was gewekt en ik studeerde in beide richtingen af. Omdat ook de oosterse geneeswijze mij intrigeerde, pakte ik mijn spullen en vertrok naar Japan voor studie en diepgang. Vijf jaar later maakte ik weer een stap. Dit maal richting Nederland, waar ik aan de slag kon – na een studie – als tandtechnicus. Ik miste echter écht contact met mijn patiënten. De beweging, het contact, de energie. Ik volgde mijn hart richting sport, massage en welzijn.

Vanuit mijn Perzische en oosterse achtergrond, ben ik gewend om niet alleen naar je lichaam te kijken. Maar ook naar je mentale gesteldheid en je emotie. De praktische ervaring die ik ondertussen had opgedaan als massagetherapeut en acupuncturist én mijn holistische visie, waren de basis voor mijn eigen praktijk: <a href="http://www.ziyu.nl">Ziyu</a>.

<h3>Gratis intake consult</h3>

Wie nieuwsgierig is naar de Traditionele Chinese Geneeskunde kan terecht voor een gratis intake consult om kennis te maken met mij, mijn visie en behandelwijze. Na dit consult als jij het gevoel hebt dat ik daadwerkelijk iets voor jou kan betekenen, gaan we samen aan jouw gezondheid werken.

Iedere donderdag ben ik van 9:00 tot 13:00 uur aanwezig.

Voor meer info of een afspraak: 06-24897189 of <a href="mailto:info@ziyu.nl">info@ziyu.nl</a>

<a href="http://www.ziyu.nl">Ziyu</a>