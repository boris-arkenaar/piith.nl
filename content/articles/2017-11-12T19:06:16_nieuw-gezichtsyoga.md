---
title: "Nieuw: Gezichtsyoga"
date: 2017-11-12T19:06:16Z
alias: /nieuw-gezichtsyoga/
---
Ja dat is gekke bekken trekken. 
Waarom? Omdat uitstraling zo belangrijk is, om je visitekaartje op te pimpen op een natuurlijke manier, om van buiten te laten zien hoe je je van binnen voelt.
Maar ook andersom: om je binnenkant te verblijden met een zorgeloze buitenkant!
En gewoon omdat het leuk is om te doen.
Face Yoga draagt bij aan een frisse uitstraling, stralende lach, opgewekte oogopslag en jeugdige, krachtige contouren.<br />
Je gaat er op den duur opgeruimd en jonger uitzien! Zo anti-aging werkt dat en beter dan botox!

<img src="https://res.cloudinary.com/piith/image/upload/2013/02/gezichtsyoga-240x180.jpg" alt="Gezichtsyoga" width="240" height="180" class="alignright size-medium wp-image-1875" />

Je gaat krachtig de spieren van gezicht en hals ontwikkelen, zodat je expressie soepel en levendig wordt. De yoga helpt je gelaat ontspannen. De liftende massage die je bij jezelf leert doen stimuleert alle cellulaire functies van huid, spieren en bot, de bloedcirculatie en het lymfatisch systeem, de collagene en elastine vezels, de huidskleur en de stevigheid.

Heel geschikt voor acteurs, zangers, representatieve functies en voor iedereen die graag zijn strakke masker laat vallen!
Goed voor alle leeftijden en zowel mannen als vrouwen.

Vanaf 20 november elke maandag van 20 tot 21.30 uur, inclusief een kop thee. Bij voldoende belangstelling kan het ook op andere momenten.
Losse les of proefles €15, 10-rittenkaart €110.
Privélessen €60 voor anderhalf uur, een 3-rittenkaart voor €150.

Ook is het mogelijk een cursus te volgen van 5 dagdelen voor €400 pp, waarbij een dagdeel dan zo'n 2,5 uur duurt. 
Neem je je moeder, vriendin, broer of buurman mee, dan krijg je €50 pp korting.
We verdelen die dagdelen in overleg over ongeveer een maand en je krijgt een mooie hand-out zodat je er uiteindelijk geheel zelfstandig mee aan de slag kunt.

Aanbieding: betaal je de cursus nog vóór 2018 dan kost het €350.