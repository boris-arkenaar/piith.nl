---
title: "CURSUS: Het Gesprek Durven Aangaan"
date: 2018-04-20T10:00:27Z
alias: /cursus-het-gesprek-durven-aangaan/
---
<img src="https://res.cloudinary.com/piith/image/upload/2018/04/gelebank-240x180.jpeg" alt="Gele bank" width="240" height="180" class="alignright size-medium wp-image-1970" />We hebben Team Loodens uitgenodigd voor een 8-weeks cursus die op zondag 13 mei begint.

Heb je regelmatig spijt dat je iets níet hebt gezegd op je werk of in een relatie? Of zeg je juist alles en merk je dat mensen daar niet op zitten te wachten? Ontplof je af en toe...of implodeer je juist en spookt een gesprek nog dagen (en nachten) door je hoofd?

Loodens laat je een andere manier zien: In 8 weken leer je om meer ontspannen thuis te komen van je werk, om beter te slapen en om de waarheid te zeggen op een manier dat mensen zeggen: "<em>Ik ben blij dat je dat zegt!</em>"

<strong>Mis je 1-2 lessen? Dan kun je die in een privé-sessie inhalen. Bij lekker weer gaan we ook af en toe naar buiten!</strong>

Om alvast een voorproefje te krijgen, kun je <a href="http://loodens.org/blog/handleiding-v0-54/">de handleiding van de cursus</a> downloaden of <a href="http://loodens.org/bussum">wat filmpjes</a> bekijken.

Is dit wat voor jou of iemand die je kent?
<a href="http://loodens.org/bussum/">www.loodens.org/bussum</a>

Yves:

<blockquote>
  Wij willen van een voor-wat-hoort-wat cultuur naar relaties waarin we vrijwillig geven en ontvangen. Daarom leeft Stichting Loodens van donaties en gaan we anders met geld om dan je misschien gewend bent. We vragen je niet te betalen voor deze cursus.
  
  In plaats van te betalen voor deze cursus, heb je de mogelijkheid om te doneren. Met jouw donatie help je ons dit soort cursussen, maar ook andere dingen zoals 1-op-1 conflictbemiddeling, handleidingen en video’s, aan een breed publiek aan te bieden. We zijn een soort Rode Kruis dat mensen helpt als ze er even niet uitkomen in een relatie of organisatie. Net zoals het Rode Kruis EHBO cursussen aanbiedt, bieden wij ook cursussen aan; zodat je leert hoe je ook zonder onze hulp relaties kan herstellen en versterken. En, net als het Rode Kruis, kunnen we zonder donaties niet bestaan.
  
  Tegelijkertijd ben je dus ook welkom bij deze cursus als je géén bedrag doneert. We houden dan evenveel van je.
</blockquote>