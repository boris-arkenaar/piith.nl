---
title: "Renate"
date: 2023-11-17T12:26:00
alias: /renate/
---

<figure class="alignright is-resized"><img src="https://res.cloudinary.com/piith/image/upload/2020/10/IMG_1861.jpg" alt="Renate Peters" class="wp-image-2708" width="223" height="248"/></figure>

in memoriam

Woensdagnacht is Renate heengegaan.  
Ze was helemaal niet van plan om dood te gaan.  
Ze ging slapen zei ze.  
Een maand nadat ze in het hospice ging 'logeren'.  
Renate, die lieve vriendin die altijd klaar stond voor iedereen.  
Elke eerste donderdag van de maand kwam ze vanuit Sneek naar mijn praktijk in Bussum om daar haar heilzame wonderen te verrichten.  
Ook mij hielp ze oplappen nadat ik snoeihard op mijn kop was gevallen.  
Renate, ze was er nog lang niet aan toe, maar aan gene zijde werd daar kennelijk toch anders over gedacht.  
Ik wilde haar zo graag nog een laatste knuffel geven en door allerlei dingen lukte dat niet. Alle wegen naar Friesland waren afgesloten, of mijn voet was net geopereerd, of het was haar te heet...  
Renate, bij deze dan, ik weet zeker dat je 'em voelt.  

> "Denk nooit, te nimmer dat je leven voorbij is, maar weet altijd dat elke dag, elk uur, elk moment een nieuw begin is, een nieuwe kans, een nieuwe kans om jezelf opnieuw te creëren." – Neale Donald Walsch
