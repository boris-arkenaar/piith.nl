---
title: recensies
showInTopMenu: true
menuWeight: 200
---

Wil jij ook delen wat je ervaringen zijn met behandelingen, lessen, sessies en workshops in Piith?  
Mail naar [info@piith.nl](mailto:info@piith.nl).

<figure class="alignright is-resized"><img src="/uploads/2019/02/2018-03-11-12-06-00-600x800.jpg" alt="" class="wp-image-2267" width="300" height="400"/></figure>

## Roos – 76 jaar – gepensioneerd anesthesioloog

> Elke keer als ik bij Luna vandaan kom na een **Shiatsu** behandeling wil ik gaan huppelen. Niet dat ik kán huppelen, maar die aandrang voel ik dan zo. En ik ben een paar dagen pijnvrij.

## Evelyne – 33 jaar – verpleegkundige

> Ik was op zoek naar iets waardoor ik het verlies van mijn moeder een beter plekje kon geven en de rest van mijn leven weer een beetje op de rails kon krijgen. Daarnaast leek mijn lichaam ook uit balans. Soms heftige hoofdpijn, moe en geen menstruatie. Dit laatste speelde overigens al zo'n 5 jaar. Met **Shiatsu** hoopte ik zowel lichaam als geest weer in balans te krijgen.  Sinds een half jaar krijg ik een Shiatsu behandeling van Luna.  
> Ondertussen heb ik geen hoofdpijn meer gehad, menstrueer ik weer regelmatig en heb ik bepaalde beslissingen genomen die mij zeer goed doen. Al met al dus een zeer positieve ervaring.

## Noa – 28 jaar – ICT-consultant

> Door de **Do-in** les weer meer bewust geworden hoe fijn het is om echt even een momentje voor jezelf te pakken! Luna begeleidt met een fijn tempo de les waardoor ik me goed kan focussen op de oefening en niet afgeleid raak door omgevingsgeluid.

## Gabriele – 49 jaar – grafisch vormgever

> Ik ervaar **Luna** als iemand die stevig met beide benen op de grond staat. Haar aanpak is direct en dynamisch. Zij is een heel prettige collega omdat ze puur vanuit haar hart en met veel respect werkt. Als Luna zich ergens voor inzet, dan gaat ze er vol in. Zij is professioneel en heel betrokken met alles wat zij doet.

## Nien – 68 jaar – gepensioneerd creatief therapeut en loopbaanbegeleider

> Een **shiatsubehandeling** van Luna is te omschrijven als een warm bad en anderhalf uur onvoorwaardelijke aandacht, waar krijg je dat nog in deze hectische tijd?  
> Ik voel me altijd blij en opgeruimd daarna en voel dat mijn lijf zelf aan de gang gaat om dingen te reguleren.  
> Soms voelt dat prettig soms wat minder, soms tintelend maar steeds is daar het besef dat er iets gebeurt dat ik zelf nooit in gang had kunnen zetten.  
> Luna kan dat, met warmte (letterlijk, via haar handen) onvoorwaardelijke aandacht en enorme vitaliteit en levenskracht. Ik ben daar heel blij mee.

## Laura – 57 jaar

> Ik ben met mijn dochter een paar weken geleden begonnen met **Yin Yoga** bij **Trudie**. Beiden hadden we behoefte aan loslaten en verstilling. Het zijn heerlijke ontspannende lessen, Trudie is een heel prettige en invoelende lerares die uitstraalt dat ze dit met aandacht en liefde doet en ons rustig de oefeningen 'inpraat'. De sfeer in de ruimte vinden we ook belangrijk. Heerlijke muziek, geur en zacht licht, we voelen ons welkom en gaan relaxed de deur weer uit. Ik was alleen bekend met hatha yoga, het verschil met yin yoga is voor mij langer in de (ook andere) houdingen blijven, maar het bevalt me goed. Wat een geluk dat we hier terecht zijn gekomen!

## Ellen – 59 jaar – zangeres en coach

> Ik kwam voor het eerst bij Luna voor een **Japanse Gezichtsmassage**. Daarna leerde ik van haar **GezichtsYoga**. Nu kom ik regelmatig re-setten door een **Shiatsu** behandeling. Ik ervaar dat als bijzonder ontspannend. Ik ben wel eens door een behandeling heen geslapen, terwijl Luna aan alle kanten kneedt, duwt en beweegt. Ik kan me in volledig vertrouwen aan haar deskundige handen overgeven.

## Juul – 57 jaar – docent Nederlands voor volwassen anderstaligen

> Ik volgde lichaamsgerichte traumatherapie en daar bleek dat mijn kaken, gezicht en nek helemaal vast zaten. Na 3 behandelingen **Japanse Gezichtsmassage** met de magische handen van Luna heb ik daar nog nauwelijks last van. Ze voelt exact waar de pijnpunten zitten en in stilte wordt daar succesvol aan gewerkt. Ik wil niet meer zonder, en zolang ik het me kan veroorloven blijf ik komen, omdat het me zo goed doet, ook voor mijn algeheel welbevinden.

## Hester – 43 jaar – specialist kwaliteits- & veiligheidsmanagement

> Heb je de behoefte aan oprechte aandacht voor jezelf en om in jezelf te keren met een gids die je door je hele lichaam leidt. Dan ben je bij **Luna** aan het juiste adres. Wees je ervan bewust dat met je lichaam ook je binnenwereld zal worden opgeschud maar omdat dit op een hele prettige respectvolle manier gebeurt is het goed te dragen en lekker zelfs. De week erna dwarrelt alles op de plek neer waar het hoort en voel je ruimte, orde en de noodzaak om dit regelmatig te doen om gezond te blijven. Dít is het gevoel dat mij iedere keer weer terugbrengt naar Luna.

## Selma – 49 jaar – bestuurder/toezichthouder/adviseur

> Ik kom al 4 jaar met veel plezier bij Luna voor een **shiatsumassage**. Voor mij is het een periodiek moment van rust waarbij alles weer gaat stromen. Luna neemt de tijd, dringt niets op, is heerlijk down to earth en heeft magische handen. Na 1,5 uur op de mat voel ik me weer herboren!

## Bo – 50 jaar – gezondheidscoach en lofdichter

> **Weldadige tip: drukpuntmassage**. Je hebt nondeju shiatsu en shiatsu. Welnu, die van Bussumse Luna (heb je 'n ogenblik?) gaan diep voorbij het 'ik' en laten je telkens onderdompelen-meenemen in een weldadige Wereld van Liefdevolle én kordate-vakbekwame Aanraking-Duwing-Stretching-Heling. Een Wereld van hernieuwde gerevitaliseerde gemeridianiseerde Stroming & Groeiende Harmonie die nog – mmmmm… – weken aanhoudt… Als je jezelf of je dierbare medemensch ooit eens een echtcado wilt doen (en waarom niet?), trakteer jezelf of je dierbare op een shiatsu sessie bij Luna! Helder? – Bo (dankbaar en extra stromend).

## Madeleine – 53 jaar

> Net terug van een shiatsubehandeling.
> 
> Dank je wel Luna.  
> Ik ben echt onder de indruk.  
> Jij weet tenminste wat je doet.  
> Dat je een dijk van een ervaring hebt, is goed te merken.  
> Complimenten.  
> Ik kom graag binnenkort weer terug.
> 
> Je bent echt een aanrader voor wie met medische en/of psychische problemen te maken heeft.  
> Bij jou zit (lig) je goed!

## Olga – 46 jaar – leidinggevende (multinational, voedingsindustrie)

> 4 Jaar geleden was ik in eerste instantie op zoek naar een nieuwe Shiatsu-therapeut om me van wat fysieke klachten af te helpen. Van de diverse optie’s leidde mijn gevoel me naar Piith - en Luna. De eerste behandeling was een bijzondere ervaring die diep ging.
> 
> Een jaar later kwam ik in een burn-out terecht, welke het begin was van mijn pad naar wezenlijke transformatie. Tijdens mijn ziekte- & herstelproces heb ik in Luna & Piith een nieuwe bron van inspiratie en ervaringen gevonden.
> 
> Altijd vol oprechte aandacht op de persoon en met al haar professionele & levenservaring heeft Luna mij door de jaren heen allerlei mooie inzichten en handvaten aangereikt. Tot vandaag helpen deze mij verder in mijn transformatieproces.
> 
> Inmiddels zijn Luna & Piith een integraal onderdeel van mijn bestaan en activiteiten - van Shiatsu, Do In, Gezichtsyoga, tot aan de wekelijkse Oerloop. Maar ook het aanbod aan punctuele workshops zijn een verrijking.

## Marieke – 39 jaar – gastouder

> Vandaag voor het eerst een shiatsu gehad en dat was heerlijk! Ik voel me helemaal ontspannen nu, dankzij Luna.

## Inge – 56 jaar – verpleegkundige

> Vandaag mijn gewonnen **Shiatsu** gehad!  
> Een totale nieuwe beleving, en zo ontspannen naar huis gegaan.  
> Luna weet wat ze doet.  
> Wil het iedereen aanraden.  
> Niks anders dan lof!

## Kim – 36 jaar – econoom

> Ik had al eerder ervaring met shiatsu, wat voor mij vooral pijnlijk was. Duwen, trekken en een haastig gevoel. Bij Luna kreeg ik een hele andere ervaring. Haar levenslustige energie was warm en kalm. De liefde en het respect die zij voelt voor haar vak, ervaar je vanaf het moment dat je haar praktijk binnenstapt. Tijdens de behandeling werd ik keer op keer verrast. De hele behandeling is als één vloeiende beweging. Ze praat niet – heel anders dan ik gewend was – waardoor ik mij volledig kon richten op wat ik voelde. Met haar zachte handelingen en bewegingen voelde ik mijn lichaam ontspannen en m'n hoofd rustiger worden. M'n lichaam is extreem gevoelig en ik ben niet gewend om geen pijn te voelen, maar zij slaagde erin. Inmiddels twee dagen verder ervaar ik nog steeds dat ik anders in m'n vel zit, rustiger. In alle opzichten was m'n rit naar Luna de moeite waard!

## Ellis – 57 jaar – pedagoog/onderwijskundige

> Ik heb een aantal **Japanse Gezichtsmassages** gehad van Luna. Ik laat even alles helemaal los en geef me over: het moment van rust en aandacht voor mezelf.  De eerste keer was de behandeling vernieuwend voor mij. Eerder alleen ervaring gehad bij een schoonheidsspecialiste.    
>   
> De effecten op mijn huid en gemoed van een Japanse Gezichtsmassage zijn duidelijk te zien en bemerkbaar. De conditie van mijn huid is verbeterd en ik straal weer natuurlijk door een verbeterde doorstroming van de meridianen en ontspanning in de gezichtsspieren. Het geeft mij een heerlijk gevoel van welzijn. Van kruin, voorhoofd, gezicht, hals, nek tot aan schouders zijn via allerlei specifieke technieken aangeraakt. Ook nog een heerlijke gezichtsolie en als laatste de jaderoller die verfrissend aanvoelt.  Stress, spanning en vermoeidheid zijn verdwenen als ik de bank afga. Dan nog een heerlijk kopje thee en een fijn gesprek met Luna... ik kan het iedereen aanraden!

## Hugo – 64 jaar – boekhouder

> Je bent mijn mental coach in deze moeilijke tijd, **Luna**.

## Dirk – 69 jaar – pensionado

> Vanmiddag weer heerlijk genoten van een perfecte **shiatsu** massage met een goed gesprek! Toppertje die Luna

## Onno – 58 jaar – bestuurder/toezichthouder in financiële sector

> Na een vakkundige en aangename **Shiatsumassage** van Luna ben je totaal ontstresst, ontspannen en weer superfit! Kan het iedereen aanbevelen!
