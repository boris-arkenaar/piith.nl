---
activities:
  - Xtatic Yoga
  - Hoopdance
company: Xtatic Movement
companyLink: https://xtaticmovement.com/
companyLogo: 2022/04/Logo-Xtatic-Movement-transparant-achtergrond.png
name: Ilse Lam-Dieters
showInMenu: true
menuWeight: 600
---

[**Xtatic Movement**](http://www.xtaticmovement.com/) **staat voor belichaming, flow en spelen**  
Het wijst naar de beleving van overgave en bewegen in het hier en nu. Simpelweg ‘zijn’ met alles wat het huidige moment jouw te bieden heeft… Dat kan je in overeenstemming brengen met vreugde, rust, bevrijding, liefde en inspiratie. In de ruimte die ontstaat kunnen harmoniserende en helende processen hun werk te doen.

## Xtatic Yoga

Xtatic Yoga is een _actieve én verstillende beoefening_. De stijl is: **Vinyasa flow Yoga**. In Vinyasa volgen de houdingen elkaar op in een flow waarbij de adem en beweging synchroniseren. Je kunt je [aanmelden voor een proefle](https://xtaticmovement.com/contact/)_[s](https://xtaticmovement.com/contact/)._

Op een _fysiek niveau_ oefen je om in en uit yogahoudingen te bewegen (flowen). Je bouwt kracht, flexibiliteit en mobiliteit op. Op een _emotioneel_ en _mentaal niveau_ oefenen we het méébewegen versus tégenbewegen. We laten de afwijzing van bepaalde ervaringen en het streven naar andere steeds meer los. Als het van binnen kalmer wordt ontstaat er ruimte. In die ruimte van gewoonweg ‘zijn’ kun je leren te verblijven.

Ik begeleid je graag om telkens weer terug bij de _ervaring van het huidige moment_ te komen en deze in zijn volledigheid te omarmen. Je oefent om in de ervaring van de vloeiende beweging te rusten. In deze yoga les kun je zelf bepalen hoe diep of ver je gaat. Er heerst een vriendelijke sfeer waarin ik je graag aanmoedig om op een gezonde manier met grenzen, beperkingen en uitdagingen om te gaan.

De les begint met aankomen: aanwezig zijn in je lichaam en het huidige moment. Daarna is er een actiever en dynamischer gedeelte. Je werkt met _‘yang’ energie_: je bent actief en doet moeite om te groeien. Ook is er ruimte voor speelsheid en vrije beweging. Richting het einde van de les werk je met _‘Yin’ energie_ waarbij je dieper ontspant, naar binnen keert en juist steeds minder ‘doet’ om te groeien. Tot slot eindigen we in savasana (liggende houding) met begeleide ontspanning die je kan helpen naar een nog _diepere staat van rust en aanwezig zijn._ [Aanmelden?](https://xtaticmovement.com/contact/)

## Functionele benadering van yoga

In deze benadering van Yoga wordt de _uniekheid van ieders lichaam_ gerespecteerd. Je bent in de les bijvoorbeeld vrij om de voeten en handen te positioneren zodat je de functie van de houding in jóuw lichaam kunt gaan ervaren. Je krijgt regelmatig meerdere opties voor een houding aangeboden. Je kunt daardoor leren voelen wat voor jouw lichaam NU het beste is. [Kom het gewoon een keer proberen!](https://xtaticmovement.com/contact/)

## Over Ilse

<figure class="alignright is-resized"><img src="https://res.cloudinary.com/piith/image/upload/2022/04/foto-Ilse-in-tree-pose-bijgesneden-voor-Piith-website.jpg" alt="foto Ilse in tree pose" class="wp-image-2960" width="159" height="400"/></figure>

Als (hoogsensitief) kind was ik al geïnteresseerd in het spirituele. Vanaf mijn 18e jaar ontwikkelde ik een sterke fascinatie voor yoga, meditatie en de Boeddha-Dharma. Vanaf die periode raakte ik dan ook toegewijd aan de beoefening en studie daarvan. Ook houden mens, natuur, maatschappij, educatie, theater, hardlopen en hoopdance mij bezig. ‘Hoopdance’ is naast een beoefening van belichaming ook een heel speelse en vreugdevolle manier van bewegen. Na afronding van twee HBO opleidingen (CMV & PABO) werkte ik in het onderwijs en in het culturele maatschappelijk werkveld.

De combinatie van werk, moederschap en een steeds intensievere beoefening vroeg om een andere aanpak. Mijn toewijding op het spirituele pad nam toe en de diepe wens om te delen en behulpzaam te zijn voor anderen werd sterker. Daarom besloot ik een zelfstandige onderneming op te richten.

Na afronding van ‘The Functional Yoga Teacher Training’ (Functional Vinyasa & Hatha Yoga) ben ik meteen yogalessen gaan geven vanuit mijn onderneming. Ik was er klaar voor en het voelt ontzettend goed en kloppend voor mij. Het toen nog: ’Xtatic hoopdance’ werd: ‘Xtatic Movement’. Ik geef naast [Yoga](https://xtaticmovement.com/yoga/) dus ook [Hoopdance](https://xtaticmovement.com/cursussen-2/) lessen in Bussum en in Amsterdam. Wil je meer weten? Lees dan even door op [mijn website](http://www.xtaticmovement.com/) en voor een _**proefles**_ kun je [jouw aanmelding doorgeven.](https://xtaticmovement.com/contact/)

<figure class="wp-block-image is-resized"><img src="https://res.cloudinary.com/piith/image/upload/2022/04/twisted-dragon-7ECDC270-9949-4918-BB19-51E7DC682B91_1_201_a.jpg" alt="foto Ilse in twisted dragon" class="wp-image-2961" width="560" height="420"/><figcaption>Foto’s gemaakt door: Dana Marshall, visual artist</figcaption></figure>
