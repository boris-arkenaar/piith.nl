---
activities:
  - Geweldloos communiceren
company: Loodens
companyLink: http://loodens.org/bussum
companyLogo: 2018/08/Loodens_logo_V1-11.png
name: Yves Groen
showInMenu: true
menuWeight: 1000
---

[Yves Groen van Loodens](http://loodens.org/bussum) komt regelmatig in Piith 3-daagse workshops geven over [geweldloos communiceren](http://loodens.org/bussum).

## Meer jezelf zijn in gesprekken

<figure class="alignright"><img src="https://res.cloudinary.com/piith/image/upload/2018/04/gelebank.jpeg" alt="Loodens op een gele bank" class="wp-image-1970"/></figure>

Slik jij je woorden in? Zit je in je hoofd soms dagen te malen over een gesprek met een collega? Heb je meer stress over gesprekken dan je lief is? Ben je bang voor het verliezen van een relatie als je helemaal jezelf zou zijn?

## Je bent niet alleen

Wij worstelden hier zelf ook mee. Daarom zijn we op zoek gegaan naar manieren die ons door de oncomfortabele momenten heen kunnen helpen. De afgelopen jaren hebben we honderden mensen geholpen om hun conflict op te lossen, zonder dat ze daar de andere persoon voor nodig hadden. Alles wat wij hebben geleerd, willen we nu met jou en maximaal tien deelnemers delen. Zo leer je in deze reis hoe je meer jezelf kunt zijn in relaties en deze kunt verdiepen in plaats van verliezen.

## Meer regie over je leven

In drie lessen van 3 uur leer je hoe je helemaal jezelf kan zijn in gesprekken. Jezelf kan zijn, onafhankelijk van met wie je een gesprek hebt. Doordat je rust in jezelf kunt ervaren, juist als het er op aankomt. We geven je praktische tools en handige vragen die je in gesprekken kunt gebruiken.

## Oefenen, oefenen, oefenen

Tijdens de lessen kun je in een veilige omgeving eerst oefenen met het uitspreken van wat er écht speelt. Zodat je met meer vertrouwen en vaardigheden jouw waarheid kunt vertellen op een manier dat mensen zeggen: “Ik ben blij dat je me dat vertelt!”

## Balans in gesprekken

Dit is geen assertiviteitscursus, dit is geen cursus waarin we je trucs leren hoe je anderen kunt manipuleren om te geven wat je wil, dit is geen salestraining. We leren je om in twee stappen elk gesprek aan te gaan vanuit gelijkwaardigheid. Waarbij wat jij wil even belangrijk is als wat de ander nodig heeft. Vervolgens zul je zien dat je op deze manier uiteindelijk meer krijgt dan je had verwacht – zowel in privé als zakelijke relaties: openheid, vrijheid en verdieping. Met anderen én jezelf. Dit is geen quick-fix, maar een oefening in bewust aanwezig zijn. Misschien wel het grootste geschenk dat we onszelf en de ander kunnen geven.

Contact: 06-14189776
