---
activities:
  - Hatha Yoga
company: YogaMetta
companyLink: http://yogametta.nl
companyLogo: 2025/03/yogametta-logo.png
name: Ellen van Gelder
showInMenu: true
menuWeight: 1900
---

## Hatha-Yoga vanaf 65 jaar

Bij mijn vorm van Hatha-Yoga doen we lichamelijke oefeningen op een zachte en rustige manier.\
Deze oefeningen bieden veel fysieke voordelen; o.a.

* ontspanning
* een goede lichaamshouding
* een sterker en soepeler lichaam
* een betere bloed- en energiecirculatie
* een ruimere, vrijere ademhaling

Maar… daar blijft het niet bij: Yoga is een innerlijke ontdekkingsreis voor degenen die daar aan toe zijn. Een proces van bewustwording van het eigen functioneren.\
Door de manier waarop we de oefeningen/Asana's uitvoeren; onderzoekend, met aandacht en zo min mogelijk oordelend, kan verkramptheid uit lichaam en geest verdwijnen. We kunnen ervaren hoe deze twee elkaar beïnvloeden.\
Meer innerlijke vrijheid en rust kan ontstaan en een gevoel van verbondenheid met het ons omringende.\
En zo komen we uit bij het uiteindelijke doel van Yoga: het verenigen van lichaam, geest en ziel (of vul zelf in: het Zelf, je Boeddhanatuur, de Kosmos etc).

## Voor wie zijn de yogalessen

In principe kan iedereen Yoga beoefenen. Er wordt geen onderscheid gemaakt tussen zgn. 'beginners' en 'gevorderden', ieder doet op haar/zijn niveau mee.\
De oefeningen worden in een zachte vorm aangeboden, zowel zittend, staand als liggend. Het maakt deel uit van de oefening om zelf te leren rekening te houden met eventuele beperkingen. Het lichaamsbewustzijn te vergroten en zelf te leren voelen wat wel en niet kan en daar ook vrede mee te hebben. Het gaat bij Yoga tenslotte niet om prestatie of competite.\
De les wordt afgesloten met een liggende eindontspanning (en 1x per maand aansluitend een meditatie); het effect van de oefeningen werkt dan door en de energie kan vrijelijk stromen.\
Voor de liefhebbers is er na afloop een kopje thee.

## Lesdag en kosten

![Ellen van Gelder](https://res.cloudinary.com/piith/image/upload/2025/03/ellen-van-gelder.jpg#dimensions=medium-portrait&align=right) De lessen worden wekelijks op maandag gegeven (m.u.v. vakanties) en zijn van 9.00 - 10.15 uur en 11.00 - 12.15 uur.\
Een yogales kost €12,00 voor 75 minuten. Er wordt vooraf betaald voor een periode van 10 lessen a €120,-. Voor verdere informatie zie mijn website: [YogaMetta](http://yogametta.nl)

## Ellen van Gelder

Mijn naam is Ellen van Gelder (1964). Zo'n 40 jaar beoefen ik Yoga. Voor mij is Yoga een bron van ontspanning, inspiratie, studie, plezier en spiritualiteit en dat wil ik graag doorgeven. Jarenlang heb ik als verpleegkundige gewerkt, vooral in de wijkverpleging en in de voorlichting op meerdere terreinen. N.a.v. die ervaringen voelde ik dat ik een positieve bijdrage aan gezondheid wilde leveren. In 2012 heb ik de opleiding Yoga&Vedanta afgerond en geef sinds 2011 yogalessen. Door bijscholingen, retraites en het bijhouden van literatuur blijf ik geïnspireerd.

Graag tot ziens, **namaste**
