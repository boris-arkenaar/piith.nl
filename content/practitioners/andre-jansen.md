---
activities:
  - Trauma coaching
company: André Jansen
companyLink: https://andrejansen.org
companyLogo: 2024/06/Screenshot_2024-06-05_at_14.06.43
name: André Jansen
showInMenu: true
menuWeight: 900
---

Mijn naam is André Jansen. Ik ben geboren in 1964 in Hilversum en ik woon al het grootste deel van mijn leven in Bussum en Hilversum; hier liggen mijn wortels.

Ik ben heb twee volwassen dochters en heb sinds 2023 een kleinzoon. Ik ben dus vader en grootvader. 

In mijn werk heb ik twee heel verschillende carrières gehad. Van 1991 tot 2007 werkte ik bij ABN AMRO, waarvan de laatste 10 jaar als manager. Toen ik merkte dat ik geen zingeving meer ervoer ben ik me gaan omscholen naar therapeut en ben ik mijn tweede carrière gestart als therapeut in de GGZ.

![André Jansen](https://res.cloudinary.com/piith/image/upload/2024/06/Screenshot_2024-06-05_at_14.06.43#dimensions=medium-portrait&align=right)

In de GGZ heb ik heel veel voldoening en zingeving ervaren. Ik vond het heerlijk om mensen te mogen helpen en vond het ook fascinerend en leerzaam hoe mensen in elkaar zitten en waarom ze soms zulke onbegrijpelijke dingen doen. 

Het werk had ook flinke nadelen: je moet werken binnen de kaders van de ziektekostenverzekeraars en bent niet vrij om je eigen expertise en intuïtie te volgen. En het werk is psychisch en emotioneel heel zwaar als je zo betrokken en empathisch bent als ik.

Dat leidde dus tot twee flinke burnouts, in 2012 en 2022.

Ik heb mijn burnouts gebruikt om mezelf beter te leren kennen en om mezelf te ontwikkelen. In 2012 viel het me heel zwaar om zonder werk thuis te zitten. Ik liep tegen de muren op en had moeite om mijn boosheid en frustratie te verwerken en was totaal uitgeput. 

Mijn burnout in 2022 kon ik vrijwel direct goed oppakken. Ik vond heel snel een therapeut die met de Polyvagal Theory werkt en ik ging er zelf mee aan de slag. Triggers herkennen, coping herkennen, gevoelens en emoties herkennen, nieuwe coping aanleren, lichaamsgerichte mindfulness-oefeningen, ademhaling verbeteren, goed slapen; ik deed alles wat nodig was en ik doorliep een proces van traumaheling en groei. Daarna voelde ik me beter dan ooit tevoren. Achteraf ben ik heel dankbaar voor die burnout en ben blij met alle heling en met alle kennis die ik heb opgedaan.

In 2021 heb ik me verdiept in de Coronamaatregelen en het effect op relaties. Door polarisatie zijn veel relaties verstoord geraakt. Tijdens mijn herstelproces in 2022 verdiepte ik me in relatiesherstel na Corona. Ik ontdekte hoe dat werkt, maar zag ook dat de nieuwe crises weer nieuwe conflicten creëerden. Daarom ontwikkelde ik een methode om mensen te helpen bij herstel bij polarisatie. 


