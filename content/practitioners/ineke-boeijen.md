---
activities:
  - Zhineng Qigong
name: Ineke Boeijen
company: Qi flow met Ineke
companyLogo: 2025/08/Logo.doc.png
showInMenu: true
menuWeight: 1900
---

## <a id="zhineng-qigong" class="anchor"></a>Zhineng Qigong bewegingslessen 

*Introductie les van € 5,00: maandag 8 september van 10:00-11:00 uur*\
*Start lessen: maandag 15 september 2025*

### Wat is Zhineng Qigong?

Een Chinese bewegingsleer die ook wel als ‘meditatie in beweging’ wordt beschouwd.
De oefeningen vergroten je kennis -je Shen-, versterken je lichaam -je Jing- en verhogen je vitaliteit – je Qi-.
Je bent preventief, actief en bewust bezig met je lichaam en geest, om zo lang mogelijk gezond te blijven.
Dat is in de Westerse geneeskunde inmiddels ook een actueel thema.

### Wat is het fysieke effect?

De rustige oefeningen ontspannen je lichaam, maken je gewrichten soepel, versterken je spieren, zorgen voor een goed evenwicht en verbeteren de energiestroom snel en effectief.
De oefeningen heffen blokkades op waar jouw lichaam vast zit door werk, stress of overbelasting.

### Wat doet Zhineng Qigong voor de geest?

Alle gedachten aan verleden, heden en toekomst, maken dat jouw geest overloopt.
Ze veroorzaken een mentale druk en stress, waardoor je onrustig bent of zelfs niet kunt slapen.
Tijdens de les focus je op de bewegingen waardoor je gedachten stil en kalm worden.
Dit effect sijpelt door in je dagelijkse leven, je komt in de flow.

### Hoe ziet een Zhineng Qigong les eruit?

Een kwartier voor de les staat er thee klaar, daarna duurt de les een uur.
We starten met een warming-up en een meditatieve voorbereiding.
Dan volgt de Lift Qi Up & Pour Qi Down, de basisoefening waarbij we door beweging, aandacht en ontspanning de Qi beter laten stromen.
Daarna komen er meerdere bewegingen aan bod, die per les variëren.
We sluiten af met een meditatieve oefening.

De bewegingen worden uitgesproken en voorgedaan, samen voeren we ze uit.
Je leert op welk gebied ze betrekking hebben en wat het effect is.
Door te doen en te herhalen leer je de bewegingen vanzelf.
De Zhineng Qigong oefeningen zijn eenvoudig en snel aan te leren.
Iedereen, jong en oud, ongeacht fysieke conditie, kan Zhineng Qigong beoefenen.
Tijdens de les sta je, maar het is ook mogelijk om zittend op een stoel mee te doen.

Het is de bedoeling dat je ontspant en plezier beleeft, een glimlach of vrolijke lach is altijd welkom!

### Hoe is Zhineng Qigong ontstaan? 

Deze unieke bewegingsleer werd in de jaren ’70 ontwikkeld door Dr. Pang Ming,
die zowel in de Traditionele Chinese Geneeskunde als in de Westerse geneeskunde is opgeleid.
Het is een combinatie van eeuwenoude kennis en ervaring op het gebied van Qigong met moderne medische inzichten.
Jarenlange studies naar de impact van Zhineng Qigong op gezondheid hebben geleid tot de erkenning van deze vorm door de Chinese overheid als de meest effectieve van de 11 erkende Qigong-stijlen.
Wereldwijd beoefenen tegenwoordig miljoenen mensen van alle leeftijden Zhineng Qigong en het aantal groeit doordat steeds meer mensen de positieve gevolgen ervan ontdekken.

### Prijzen: 

Losse les: € 15,00\
6 lessen: € 75,00\
10 lessen: €120,00

### Wil je meer informatie of je opgeven?

Bel of app  [06-24 52 89 29](tel:+31624528929)\
Mail: [ineke.boeijen@gmail.com](mailto:ineke.boeijen@gmail.com)\
Qi Flow met Ineke KvK nr: 98050362

## Over Ineke

![Ineke Boeijen](https://res.cloudinary.com/piith/image/upload/v1755698475/2025/08/DSCN1982_1.jpg#dimensions=medium-portrait&align=right)
Mijn reis in de Chinese geneeskunde begon in 2005, toen ik vol nieuwsgierigheid de opleiding aan de Academie voor Natuurgeneeskunde startte.
Al snel voelde ik me het meest thuis bij acupunctuur, daar maakte ik echt contact met de mens én de energie.

Na verloop van tijd ontdekte ik dat kruiden en acupunctuur een gouden duo zijn.
Daarom volgde ik de opleiding in Chinese kruidentherapie via Qing Bai.
Daar kwam ik ook in aanraking met Zhineng Qigong en ik was meteen verkocht.

Rustige bewegingen, ontspanning, meer vitaliteit én een heldere geest...
Zhineng Qigong bleek precies wat ik zocht.
Ik verdiepte me verder, ronde de docentenopleidingen voor level 1 en 2 af en begon in 2024 met het geven van lessen.

Met veel plezier begeleid ik nu anderen om hun energie weer te laten stromen, in balans, krachtig en ontspannen.
