---
activities:
  - Zhineng Qigong
name: Ineke Boeijen
company: Qi flow met Ineke
companyLogo: 2025/08/Logo.doc.png
showInMenu: true
menuWeight: 1900
---

Ik ben getrouwd met Richard en woonachtig in Naarden. Op jonge leeftijd raakte ik gefascineerd door de Oosterse denkwijze en heb enige tijd in India doorgebracht om me daarin te verdiepen.

Daarna ging ik met veel plezier werken op Schiphol en de Oosterse gedachte verdween naar de achtergrond. Na ruim 10 jaar kwam dat “kleine Oosterse stemmetje” weer bovendrijven. In 2005 was ik zo ver om, naast mijn werk, dat andere pad in mijn leven te gaan verkennen. Na het eerste oriënterende jaar aan de Academie voor Natuurgeneeskunde werd duidelijk dat de traditionele Chinese geneeswijze mij het meeste aansprak. Ik verdiepte mij in Acupunctuur en daarna in de Chinese Medische Kruiden Leer bij het opleidingsinstituut Qing Bai. Zij gaven ook Zhineng Qigong lessen. 

![Ineke Boeijen](https://res.cloudinary.com/piith/image/upload/v1755698475/2025/08/DSCN1982_1.jpg#dimensions=medium-portrait&align=right) Deze Chinese bewegingsleer, ook wel ‘meditatie in beweging’, sprak mij ongelofelijk aan. Zhineng Qigong stimuleert het zelfhelend vermogen van het lichaam. Stroomt de Qi vrij door de meridianen dan is het lichaam gezond. De rustige oefeningen ontspannen het lichaam, maken de gewrichten soepel, versterken de spieren, zorgen voor een goed evenwicht en verbeteren de energiestroom snel en effectief. Daarnaast brengt het rust in je gedachten. Hiermee heb ik gevonden wat ik zocht!

Na het afronden van de docentenopleiding Zhineng Qigong level 1 en level 2 ben ik in 2024 samen met een vriendin gestart met het geven van Zhineng Qigong lessen. Nu voelt het als het juiste moment om zelfstandig verder te gaan en mijn eigen groepen te begeleiden. 

Zhineng Qigong werkt diepgaand, het versterkt je lichaam, brengt rust in je hoofd en opent je hart. De zachte meditatieve bewegingen helpen je om de spanningen los te laten en je energie weer te laten stromen. Iedereen kan ermee aan de slag, ongeacht leeftijd of ervaring. De bedoeling is dat je ontspant en plezier beleefd, eigenlijk zoals we allemaal in het leven zouden willen staan. 

## <a id="zhineng-qigong" class="anchor"></a>Zhineng Qigong bewegingslessen 

*Introductie les van € 5,00: maandag 8 september van 10:00-11:00 uur*\
*Start lessen: maandag 15 september 2025*

### Wat is Zhineng Qigong?

Een Chinese bewegingsleer die ook wel als ‘meditatie in beweging’ wordt beschouwd. De oefeningen vergroten je kennis -je Shen-, versterken je lichaam -je Jing- en verhogen je vitaliteit – je Qi-. Je bent preventief, actief en bewust bezig met je lichaam en geest, om zo lang mogelijk gezond te blijven. Dat is in de Westerse geneeskunde inmiddels ook een actueel thema.

### Wat is het fysieke effect?

De rustige oefeningen ontspannen je lichaam, maken je gewrichten soepel, versterken je spieren, zorgen voor een goed evenwicht en verbeteren de energiestroom snel en effectief. De oefeningen heffen blokkades op waar jouw lichaam vast zit door werk, stress of overbelasting.

### Wat doet Zhineng Qigong voor de geest?

Alle gedachten aan verleden, heden en toekomst, maken dat jouw geest overloopt. Ze veroorzaken een mentale druk en stress, waardoor je onrustig bent of zelfs niet kunt slapen. Tijdens de les focus je op de bewegingen waardoor je gedachten stil en kalm worden. Dit effect sijpelt door in je dagelijkse leven, je komt in de flow.

### Hoe ziet een Zhineng Qigong les eruit? 

Een kwartier voor de les staat er thee klaar, daarna duurt de les een uur. We starten met een warming-up en een meditatieve voorbereiding. Dan volgt de Lift Qi Up & Pour Qi Down, de basisoefening waarbij we door beweging, aandacht en ontspanning de Qi beter laten stromen. Daarna komen er meerdere bewegingen aan bod, die per les variëren. We sluiten af met een meditatieve oefening. 

De bewegingen worden uitgesproken en voorgedaan, samen voeren we ze uit. Je leert op welk gebied ze betrekking hebben en wat het effect is. Door te doen en te herhalen leer je de bewegingen vanzelf. De Zhineng Qigong oefeningen zijn eenvoudig en snel aan te leren. Iedereen, jong en oud, ongeacht fysieke conditie, kan Zhineng Qigong beoefenen. Tijdens de les sta je, maar het is ook mogelijk om zittend op een stoel mee te doen. 

Het is de bedoeling dat je ontspant en plezier beleeft, een glimlach of vrolijke lach is altijd welkom!

### Hoe is Zhineng Qigong ontstaan? 

Deze unieke bewegingsleer werd in de jaren ’70 ontwikkeld door Dr. Pang Ming, die zowel in de Traditionele Chinese Geneeskunde als in de Westerse geneeskunde is opgeleid. Het is een combinatie van eeuwenoude kennis en ervaring op het gebied van Qigong met moderne medische inzichten. Jarenlange studies naar de impact van Zhineng Qigong op gezondheid hebben geleid tot de erkenning van deze vorm door de Chinese overheid als de meest effectieve van de 11 erkende Qigong-stijlen. Wereldwijd beoefenen tegenwoordig miljoenen mensen van alle leeftijden Zhineng Qigong en het aantal groeit doordat steeds meer mensen de positieve gevolgen ervan ontdekken.

### Prijzen: 

Losse les: € 15,00\
6 lessen: € 75,00\
10 lessen: €120,00

### Wil je meer informatie of je opgeven?

Bel of app  [06-24 52 89 29](tel:+31624528929)\
Mail: [ineke.boeijen@gmail.com](mailto:ineke.boeijen@gmail.com)
