---
activities:
  - Oprichter/eigenaar Piith
  - Shiatsutherapie
  - Do-in Yoga
  - Japanse Gezichtsmassage
  - GezichtsYoga
  - Handanalyse/gelaatkunde
  - Zielenkaarten
  - Meditatie
company: Shiatsu het Gooi
companyLink: https://shiatsuhetgooi.nl
companyLogo: 2013/02/shglogo_naam_vierkant.png
name: Luna Westerik
showInMenu: true
menuWeight: 100
---

Moeder van handvol kinderen en een paar kleinkinderen, sinds 2005 met Shiatsu bezig, gediplomeerd en geregistreerd shiatsutherapeut.

<img class="alignright size-medium wp-image-3016" src="https://res.cloudinary.com/piith/image/upload/2023/01/luna.jpg" alt="Luna Westerik" width="179" height="180"> Wat mij vooral boeit in de shiatsu, is dat je met zulke eenvoudige hulpmiddelen, namelijk je eigen handen, zo'n geweldig potentieel bij de medemens kunt aanspreken en activeren in een als vanzelfsprekende respect- en liefdevolle benadering.  
Ik ben voorstander van integratie van Westerse en Oosterse geneeswijzen.

In groepspraktijk Piith doe ik:

*   Shiatsutherapie
*   Via Luna
*   Do-in Yoga
*   Japanse Gezichtsmassage
*   GezichtsYoga
*   Handanalyse/gelaatkunde
*   Zielenkaarten
*   en het management van Piith

> Privacyverklaring:  
> Als je bij mij als cliënt of leerling/student in de praktijk komt, worden de contactgegevens genoteerd die nodig zijn voor het maken van afspraken voor behandelingen, coaching en/of lessen, voor het versturen van de nieuwsbrieven en de facturen. Als je dat goed vindt - ik vraag dat altijd - noteer ik ook je geboortedatum. Deze gegevens worden nooit ingezien door derden. De accountant krijgt slechts te zien wat er op jouw factuur en mijn bankafschrift vermeld staat.  
> Vragenlijsten zijn er niet. Alle vertrouwelijke informatie of van welke aard dan ook die je mij vertelt, sla ik op in mijn hoofd en deel ik met niemand.  
> Als bezoeker van Piith en cliënt/leerling/student van mij stem je hier automatisch mee in. Je hebt te allen tijde het recht op inzage, correctie en verwijdering van je gegevens.  
> [Lees verder](/privacyverklaring)

Alle behandelingen en activiteiten volgens afspraak:  
Mail [info@shiatsuhetgooi.nl](mailto:info@shiatsuhetgooi.nl) of [info@piith.nl](mailto:info@piith.nl).  
Omdat ik veel aan het werk ben en dan mijn telefoon op stil heb, ben ik het makkelijkst bereikbaar via een tekstberichtje naar Whatsapp, Telegram, SMS, Messenger of Signal, telefoonnummer 06-29141718.

Rekeningnummer: NL64 RABO 0155 68 4388 tnv LA Westerik.  
KvK: 32159905  
BTW: NL001314707B61

Je krijgt een factuur mee, betaling contant of overmaken.   
Mochten de kosten een probleem vormen, neem dan contact met mij op om andere opties te bespreken.  
Annulering tot 24 uur voor aanvang is kosteloos. Binnen die 24 uur kan het door overmacht - denk aan ziekte - soms niet anders. Als je onmiddelijk een nieuwe afspraak maakt op korte termijn, zijn er geen extra kosten aan verbonden. In alle overige gevallen wordt echter 100% in rekening gebracht.

## <a id="shiatsutherapie" class="anchor"></a>Vaccinaties

Na elke vaccinatie, welke of waarvoor dan ook, is het verstandig niet eerder dan 3 weken daarna een behandeling of lessen bij mij in te plannen. Dit omdat je na een prik een paar weken kwetsbaarder bent.

## <a id="shiatsutherapie" class="anchor"></a>Shiatsutherapie

<p>
<figure class="align-left">
  <img class="size-medium wp-image-316" src="https://res.cloudinary.com/piith/image/upload/2013/02/DSC4830rood.jpg" alt="Shiatsutherapie" width="127" height="180">
  <figcaption>-- Fotograaf: Noor Ysbrandy --</figcaption>
</figure>
</p>

*   Uit balans?
*   Pijn? Moe? Stress? Ongemak?
*   Opkrabbelen na groot verlies of zware tijden?
*   De weg of de kluts kwijt?
*   Uitgedokterd?
*   "Leert u er maar mee leven"?
*   Of gewoon behoefte aan ontspanning of onderhoudsbeurt?

**Shiatsu helpt het lichaam herinneren hoe het bedoeld is te zijn.**

<br class="clear" />

## <a id="shiatsutherapie" class="anchor"></a>Bijdrage en vergoeding

Laat de beperkende gedachte 'wordt niet vergoed, dus kan niet' los.  
De meeste complementair opgeleide heilzame harde werkers (waaronder ik) bieden ruimte aan minder draagkrachtigen om toch een behandeling te krijgen.   
Neem contact met mij op en we gaan samen kijken wat er mogelijk  is.

_Basic behandeling uur €75, Vip behandeling anderhalf uur €95, Kind 3 kwartier €60.  
Een 3-rittenkaart: Basic €195, Vip €260, Kind €150.  
Wil je een behandeling in de avonduren dan kost dat €10 extra.  
De rittenkaart is in principe persoonsgebonden en 1 jaar houdbaar, ook inzetbaar bij de vergelijkbare behandelingen en privélessen, restitutie van niet gebruikte ritten is niet mogelijk._

Een Vip-behandeling is als een Basic, maar dan langer en uitgebreider, klachtgericht en coachend. Voor een kind is de behandeling kort en speels.

Vrije vogel  
Vanaf 2017 ben ik niet meer aangesloten bij een beroepsvereniging, en dus ook niet bij de zorgverzekeraars, omdat ik niet beperkt wil worden door de steeds stringentere eisen, maar liever onafhankelijk ben en vrij in de uitoefening van mijn beroep.  
Vanwege mijn sterk verlaagde tarieven die hierdoor mogelijk geworden zijn, krijg je in feite van mij de vergoeding die je anders van je zorgverzekering uit de aanvullende verzekering zou krijgen, want een Basic behandeling had eigenlijk al €100 moeten zijn, maar is via de 3-rittenkaart slechts €55.  
En je bent nóg goedkoper uit en bovendien vrij in je keuze als je je niet aanvullend verzekert.

Meer info op [Shiatsu het Gooi](http://www.shiatsuhetgooi.nl).

## Via Luna

_Nieuw_:  
Al tijden lag het te broeden, tijdens de C-situatie werd het geboren, en nu is het moment om naar buiten te komen.

Wat houdt Via Luna in?

*   Shiatsu op afstand
*   De Lunawalk
*   Het Lunatikje

<figure class="wp-block-image"><img src="https://res.cloudinary.com/piith/image/upload/2020/04/IMG_20191227_093005-1.jpg" alt="bospad" width="746" height="420" class="wp-image-2672"/></figure>

### Shiatsu op afstand

Je kunt ook zeggen: energie op afstand, heling op afstand, bezinning op afstand, schoonmaak op afstand, kortom Luna op afstand.

Drie weken lang heb ik dit gratis aangeboden en het was een groot succes! Gemiddeld deden er dagelijks ruim 12 mensen mee. En evenzoveel mensen hadden er baat bij.

Vanaf nu is er een kleine vergoeding aan verbonden.  
Lees hieronder verder.

**Shiatsu op afstand, kan dat?**  
Ja dat kan! Ik heb het vaker gedaan. Iedereen kent het gevoel van in een andere wereld te zijn als je een boek leest, of terugdeinzen van afgrijzen als je iets engs op je beeldscherm ziet. De mind is tot veel in staat. Het vraagt wel enige lenigheid van geest.  
**Iedereen tegelijk? Huh, kan dat ook?**  
Ja zeker. Denk aan het zingen in een koor. En zoals nu: iedereen in de ban van een virus. Niet te vergeten de kracht van groepsmeditatie.  
**Is dat niet weird?**  
Nou en of dat weird is! Maar durf het gedachtenexperiment eens aan te gaan in deze rare tijden waarin toch al alles op zijn kop staat. In het slechtste geval heb je een ontspannen half uur voor jezelf gehad.  
**Hoe dan?**  
Je gaat op de afgesproken tijd een half uurtje comfortabel liggen. Buik, rug, zij, maakt niet uit. Zitten mag ook. Zorg dat je niet gestoord kunt worden, je het warm genoeg hebt en geef je over. Stem af op jezelf, zak lekker in je lijf. Ik tune in op iedereen die zich heeft opgegeven, en jij krijgt wat je op dat moment nodig hebt. Omdat ik gelijktijdig voor en achterkant, zijkanten en boven en onder kan "doen", duurt zo'n behandeling op afstand maar een half uur. In tegenstelling tot een behandeling in real life, die duurt ruim een uur. Heb je al eens zo'n "echte" Shiatsu bij mij op de futon gehad, dan weet je ongeveer wat je te wachten staat. Hoewel op afstand natuurlijk toch een beetje anders is, zijn de effecten hetzelfde. Is het nieuw voor je, ga deze bijzondere ervaring aan.  
**Waarom zou je dit doen?**  
Met een Shiatsu schud ik je op, breng ik de energie aan het stromen en kom jij terug lekker in je vel. Je wordt kalm, vervuld van wie jij bent en wat je te doen staat. De vraag is dus eerder: waarom zou je het niét doen.  
**En dan?**  
Na afloop neem je nog even de tijd voor jezelf, je drinkt een glas water of een kop thee en voelt wat het met je doet. Je kunt een loom soort moeheid ervaren, oude pijnen kunnen tijdelijk opspelen, laat het maar gebeuren.  
**Wanneer?**  
Elke dag om 8 uur in de ochtend en 8 uur in de avond.  
Op verzoek andere tijdstippen en je mag een thema vragen.  
Geef je op en ik neem je mee.  
**Wat kost dat?**  
Bijdrage naar eigen keuze of draagkracht, waarbij de richtlijn per persoon is: €5 voor een dag, €25 voor een hele week, €75 voor een hele maand. Meer of minder mag dus ook en ik maak geen onderscheid.  
**Wat moet je doen?**  
Geef de door jou gewenste dag, week of maand door via whatsapp of sms 06-29141718, vermeld je naam of namen (moeder, zus, buurman, vriend mogen ook meedoen) en maak je bijdrage over naar NL64RABO 0155684388 tnv LA Westerik.

### De Lunawalk

Een natuurwandeling met afstand, op afspraak, één à anderhalf uur. Jij samen met Luna.  
Vergezeld van een goed gesprek, luchtig gesprek of in stilte.  
Onderweg een zonnegroet, wat oefeningen of even uitrusten op een bankje. Precies zoals jij het graag wilt.  
Bijdrage ook hier weer naar eigen keuze of draagkracht waarbij de richtlijn is €25 per wandeling.  
Luna is het makkelijkst bereikbaar via Whatsapp of Signal 06-29141718, maar bellen of mailen kan ook: [info@piith.nl](mailto:info@piith.nl).

### Het Lunatikje

De dagelijkse update, quote, intentie, gedachte.  
Straks kan je je hierop abonneren. Dit is nog in ontwikkeling.

## <a id="do-in" class="anchor"></a>Do-in

<figure class="align-right">
  <img class="size-medium wp-image-318" src="https://res.cloudinary.com/piith/image/upload/2013/02/DSC4544.jpg" alt="Do-in" width="270" height="180">
  <figcaption>-- Fotograaf: Noor Ysbrandy --</figcaption>
</figure>

Doe-het-zelf-shiatsu, een Oosterse bewegingsleer, Chinese Yoga, Yin-Yang Yoga. Met spelenderwijs wat uitleg over de vijf elementen.  
Leuk, prettig, makkelijk en met een kleine groep. Het gaat om jouw grenzen dus iedereen kan meedoen.  
Elke vrijdagochtend om 10 uur. Bij voldoende belangstelling kan het ook op andere momenten.  
Inloop vanaf een kwartier voor aanvang lessen.  
Geef je op bij Luna, 06-29141718 of [info@piith.nl](mailto:info@piith.nl).

_Een les duurt anderhalf uur inclusief kopje thee en kost €15, een 10-rittenkaart €120.  
Privéles is ook mogelijk, die kost €65, een 3-rittenkaart €165.  
De rittenkaart is in principe persoonsgebonden en 1 jaar houdbaar, ook inzetbaar bij de vergelijkbare lessen, restitutie van niet gebruikte ritten is niet mogelijk._

Als je naast de Do-in lessen ook aan de [Oerloop](/wie-doet-wat/welmoed-arkenaar) meedoet, dan gun je jezelf een slimme combinatie van binnen- en buitenspelen voor volwassenen!

Meer info over [Do-in](http://shiatsuhetgooi.nl/do-in).

## <a id="japanse-gezichtsmassage" class="anchor"></a>Japanse Gezichtsmassage

<figure class="align-right">
  <img class="size-medium wp-image-257" src="https://res.cloudinary.com/piith/image/upload/2013/04/480026_359882404123036_489748388_n.jpg" alt="Handen in de vorm van een boom die en gezicht masseren" width="135" height="180">
  <figcaption>Bij Piith is ook uw uitstraling in goede handen.........</figcaption>
</figure>

Een mens straalt naar buiten uit wie hij van binnen is.  
Maar andersom geldt dat ook!  
Met Japanse Gezichtsmassage, ontwikkeld vanuit de shiatsutherapie, kan ik daar een handje bij helpen.  
Je gaat letterlijk lekkerder in je vel zitten en dat zie je!  
En vanzelfsprekend werk ik met een eigen mix van zuivere olie zonder nare dingen erin.

_Een behandeling van een uur kost €75.  
Een 3-rittenkaart is €195.  
Wil je een behandeling in de avonduren dan kost dat €10 extra.  
De rittenkaart is in principe persoonsgebonden en 1 jaar houdbaar, ook inzetbaar bij de vergelijkbare behandelingen en privélessen, restitutie van niet gebruikte ritten is niet mogelijk._

Meer info over [Japanse Gezichtsmassage](http://shiatsuhetgooi.nl/japanse-gezichtsmassage).

## <a id="gezichtsyoga" class="anchor"></a>GezichtsYoga

Ja dat is gekke bekken trekken.  
Waarom? Omdat uitstraling zo belangrijk is, om je visitekaartje op te pimpen op een natuurlijke manier, om van buiten te laten zien hoe je je van binnen voelt.  
Maar ook andersom: om je binnenkant te verblijden met een zorgeloze buitenkant!  
En gewoon omdat het leuk is om te doen.  
GezichtsYoga draagt bij aan een frisse uitstraling, stralende lach, opgewekte oogopslag en jeugdige, krachtige contouren.  
Je gaat er op den duur opgeruimd en jonger uitzien! Zo anti-aging werkt dat en beter dan botox!

<img class="alignright size-medium wp-image-1875" src="https://res.cloudinary.com/piith/image/upload/2013/02/gezichtsyoga.jpg" alt="Gezichtsyoga" width="240" height="180">

In de les - ook wel heel hip Face Yoga en vroeger Gezichts Gymnastiek genoemd - leer je krachtig de spieren van gezicht en hals ontwikkelen, zodat je expressie soepel en levendig wordt. De yoga helpt je gelaat ontspannen. De liftende massage die je bij jezelf gaat doen stimuleert alle cellulaire functies van huid, spieren en bot, de bloedcirculatie en het lymfatisch systeem, de collagene en elastine vezels, huidskleur en stevigheid.

Onlangs werd in de pers bekend gemaakt dat Meghan Markle haar gezicht zo mooi houdt dankzij orale massage.  
Orale massage? Ja, en dat is precies wat wij tijdens de les óók doen!

Heel geschikt voor acteurs, zangers, representatieve of openbare functies en voor iedereen die graag zijn strakke masker laat vallen!  
Goed voor alle leeftijden en zowel mannen als vrouwen.

Elke zaterdagochtend om 9 uur. Bij voldoende belangstelling kan het ook op andere momenten.  
Inloop vanaf een kwartier voor aanvang lessen.  
Geef je op bij Luna, 06-29141718 of [info@piith.nl](mailto:info@piith.nl).

_Een les duurt anderhalf uur inclusief kopje thee en kost_ _€15, 10-rittenkaart €120.  
Privéles is mogelijk voor €65, 3-rittenkaart €165.  
De rittenkaart is in principe persoonsgebonden en 1 jaar houdbaar, ook inzetbaar bij de vergelijkbare lessen, restitutie van niet gebruikte ritten is niet mogelijk._

_Ook is er de cursus van 5 dagdelen voor €400 pp, waarbij een dagdeel dan zo'n 2 tot 2,5 uur duurt.  
Neem je je moeder, vriendin, broer of buurman mee, dan krijg je €50 pp korting.  
We verdelen die dagdelen in overleg over ongeveer een maand en je krijgt een mooie hand-out en nog wat andere extraatjes, zodat je er uiteindelijk geheel zelfstandig mee aan de slag kunt._

## <a id="handanalyse" class="anchor"></a>Handanalyse

Ruim 17 jaar full-time met Shiatsu bezig kun je me intussen rustig een Shiatsu-expert noemen.  
Prachtig werk waarbij ik met eenvoudigweg mijn handen zoveel kan en mag doen.  
Nu verdiep ik mij ook in ándere dan mijn eigen handen, en wel op een heel andere manier.  
Sinds juni 2016 ben ik afgestudeerd handanalist. De driejarige beroepsopleiding handanalyse heb ik gevolgd bij Ellen Duim te Amsterdam.

<img class="wp-image-2224 size-medium alignright" src="https://res.cloudinary.com/piith/image/upload/2019/01/WhatsApp-Image-2019-01-12-at-16.45.13.jpeg" alt="Handlijn" width="146" height="180">Handanalyse, handleeskunde, handlijnkunde, chirologie, palmistry is een oude, empirische wetenschap die in kaart brengt wat al die lijnen, prints en tekens te zeggen hebben.  
Alles wat er zich in je hersenpan afspeelt staat via zenuwbanen in directe verbinding met je handpalmen en vingers en tekent zich daar af, waardoor je handen zijn als een spiegel.  
Het is géén waarzeggerij, als je dat denkt kom je van een koude kermis thuis!  
Wel kan het je veel vertellen over wie je bent, je karakter, capaciteiten, talenten, ambities, allergieën, uitdagingen, beperkingen, valkuilen, verlangens, voorkeuren, hoe je in het leven staat en met situaties omgaat, belangrijke gebeurtenissen die zich hebben voorgedaan in je leven, lessen die je geleerd hebt, zijwegen die je inslaat en verdere ontwikkelingen. Aan de hand daarvan kan je wel bepaalde tendensen zien.  
Handanalyse kan een confrontatie met jezelf zijn, je leert wat je al weet ook te voelen.

Als ik in je handen mag kijken dan lees ik als het ware je biografie.  
Het kan je helpen als je voor bepaalde keuzes staat en je weet niet of twijfelt welke afslag je zult nemen.  
Het stelt je in staat meer begrip voor jezelf en zelfkennis te krijgen.  
Of om een bevestiging te zien van wie je bent en wat je wilt.

In 2017 heb ik **gelaatkunde/karakterdiagnostiek** bij Margot van de Plas in Den Bosch afgerond.  
Deze kennis neem ik mee in de handanalyse, wat een boeiende combinatie biedt!

_Voor een uitgebreide handanalyse die zo'n anderhalf á twee uur duurt, vraag ik €75._

Wil je het ook eens proberen, neem dan contact op met Luna, 06-29141718 of [info@piith.nl](mailto:info@piith.nl).

## <a id="zielenkaarten" class="anchor"></a>Zielenkaarten

<img class=" size-medium wp-image-1044 alignleft" src="https://res.cloudinary.com/piith/image/upload/2013/02/Zielenkaarten-flyer.jpg" alt="Zielenkaarten" width="135" height="180">Collages maken op briefkaartformaat aan de hand van je intuïtie en onderbewustzijn, die toegang geven tot je innerlijke bron van wijsheid. Zo maak je je eigen kaarten die symbolisch je ziel weerspiegelen.  
Geïnspireerd op SoulCollage(R), een heel mooie creatieve methode om meer inzicht te krijgen in je verschillende delen.  
Je bent lekker ontspannen bezig met plaatjes zoeken en niks hoeft, alles mag. Je stapt even uit je hoofd en tegelijk doe je inzichten op over jezelf.  
Creatief talent is niet nodig, iedereen kan het doen en de kosten zijn laag.

_Een ochtend van 9.30 tot 12 uur, €25 inclusief materiaal, koffie, thee en wat lekkers. 's Middags kan ook.  
Je kunt één keer meedoen of vaker. En neem je je vriend(in), broer/zus, moeder of buurman mee dan is het samen voor €45.  
Koop je een 3-rittenkaart dan betaal je slechts €60 per persoon._

Geef je op bij Luna, 06-29141718 of [info@piith.nl](mailto:info@piith.nl).

<figure class="aligncenter"><img src="https://res.cloudinary.com/piith/image/upload/2020/01/2020-01-08-16-21-06.jpg" alt="" width="746" height="615" class="wp-image-2580"/></figure>
