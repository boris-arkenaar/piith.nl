---
activities:
  - Life coaching
  - Hatha Yoga Flow en Relax Yoga
  - Persoonlijke yogasessies op maat
  - Ademtherapie
company: Bruis
companyLink: https://www.ikbruis.nl/
companyLogo: /uploads/2013/02/Bruis-logo-zonder-tekst.jpg
name: Esteriek de Heij
showInMenu: true
menuWeight: 300
---

*   Word je geleefd door je agenda en kom je niet genoeg aan jezelf toe?
*   Heb je weinig energie of ben je snel vermoeid?
*   Mis je de rust om goed te kunnen ontspannen?

![Esteriek de Heij](https://res.cloudinary.com/piith/image/upload/2013/03/Esteriek.jpg#dimensions=small-portrait&align=right)

Vaak sluipen dit soort onlusten langzaam in ons leefpatroon. We functioneren voortdurend in een hoge versnelling. Als we ons lichaam en ons hoofd te weinig tijd geven om te ontspannen en de batterij weer op te laden, kan dit leiden tot allerlei klachten, zowel fysiek als mentaal en emotioneel. Uiteindelijk kun je zelfs in overspannenheid of burnout belanden, en dat wil je absoluut voorkomen.

Ik specialiseer me in stressklachten, overspannenheid en burnout. De tools die ik gebruik om mensen te begeleiden naar het ontwikkelen van innerlijke rust en een sterk en vitaal lijf zijn:

*   Life coaching
*   Hatha Yoga en Relax Yoga in groepsverband
*   Persoonlijke yogalessen op maat

## <a id="hatha-yoga" class="anchor"></a>Hatha Yoga Flow

**Donderdagavond 19.00 - 20.15 uur**
Dynamische oefeningen met focus op spierversterking en balansverbetering.

## <a id="relax-yoga" class="anchor"></a>Relax Yoga

**Vrijdagmiddag 16.30 – 17.45 uur**
Rustige oefeningen; veel strekken en oefeningen voor het versoepelen van de rug, heupen en schouders. Focus op het loslaten van spierspanning.

Hatha en Relax Yoga (10 lessen van 75 minuten): €125.  
Losse yogales: €15, proefles gratis.

Het is de bedoeling dat de 10 lessen binnen 3 maanden (13 weken) zijn gevolgd. In tijden van vakantie of ziekte kunnen we die periode in overleg vanzelfsprekend verlengen.

## <a id="coaching" class="anchor mce-item-anchor"></a>Coaching en personal yoga

Coaching 90 minuten €75.  
Personal yoga 75 minuten €60.

Voor meer info of een afspraak bel 06-48315998 of mail [info@ikbruis.nl](mailto:info@ikbruis.nl)

## Over adem coaching

Veel mensen ademen niet op de juiste manier, waardoor ze allerlei klachten krijgen. Pijn in nek en schouders, gejaagdheid, vaak zuchten of gapen, hartkloppingen en snel vermoeid zijn, zijn daar voorbeelden van. Een ontregelde ademhaling heeft alles te maken met spanning, stress en vastzittende emoties. Dit kan ook onbewust meespelen, dus zonder dat we het zelf doorhebben! Door die spanning raakt de ademhaling op een bepaalde manier beperkt, waardoor je minder vrij kunt ademen en daardoor ga je oppervlakkiger en sneller ademen. Deze manier van ademen levert allerlei klachten op: van spierpijn tot chronische hyperventilatie en/of paniekaanvallen.

Het goede nieuws is dat je dit zelf positief kunt beïnvloeden en dat je daar alleen maar je eigen ademhaling voor nodig hebt.

### Wat doen we tijdens een ademsessie

We beginnen met een ademanalyse. Dat houdt in dat ik kijk in welk gebied de ademhaling niet optimaal is (lage buik, middenrif of borst). Door vervolgens gebruik te maken van acupressuur punten kan de ademhaling beter gaan stromen. We gaan aan de slag met de verbonden ademhaling of een andere techniek gericht op activering of ontspanning. We sluiten altijd af met ontspanning, zodat je weer relaxed de deur uit gaat.

### Wat levert een ademsessie op

*   Gezonder adempatroon
*   Diepe ontspanning
*   Loslaten van spanning en stress
*   Verwerken van (onbewuste) emoties
*   Inzichten in jouw thema of vraag
*   Gevoel van vrijheid en ruimte

## Over Esteriek

Na mijn commerciële carrière in het bedrijfsleven en mijn burn-out die destijds ontstond, heb ik de afgelopen jaren ontzettend veel geleerd over hoe je gezond met stress om kunt gaan. De laatste zes jaar heb ik veel ervaring opgedaan als hatha yoga docent en sinds kort werk ik ook aan de Academie voor Holistisch Coachen als docent op gebied van Stressmanagement, Adem- en ontspantechnieken.  
Het is voor mij een eer en een genoegen om deze kennis en ervaring te kunnen delen door mensen met een druk bezet leven te helpen meer innerlijke rust te vinden, een juiste balans te vinden tussen werk en privé én genoeg energie te krijgen, zodat ze weer volop kunnen genieten van het leven.

Meer info op: [Bruis](https://www.ikbruis.nl/)
